---
title: "อยากเป็นเชฟต้องทำอย่างไร"
date: 2019-07-06T15:27:17+06:00
draft: true
# page title background image
bg_image: "/images/courses/cooking.jpeg"
# meta description
description : "Lorem ipsum dolor sit amet, consectetur adipisicing elit, sed do eiusmod tempor incididunt ut labore. dolore magna aliqua. Ut enim ad minim veniam, quis nostrud."
# post thumbnail
image: "/images/courses/cooking.jpeg"
# post author
author: "John Doe"
# taxonomy
categories: ["Education System"]
tags: ["Education", "Automation"]
# type
type: "article"
---

#### เชฟคืออะไร?

อย่างที่ทุกคนอาจจะรู้กันอยู่แล้วว่าเชฟหรือพ่อครัว คือผู้ที่ต้องรับผิดชอบในการทำอาหาร รวมไปถึงรังสรรค์อาหารหลากหลายเมนูออกมาให้ผู้อื่นได้ลิ้มรส แต่ในความเป็นจริงแล้ว อาชีพเชฟมีสิ่งที่ต้องรับผิดชอบมากกว่าที่คิด ไม่ว่าจะเป็นการคัดเลือกวัตถุดิบที่เหมาะกับการทำอาหาร การดูแลจัดการทีมเชฟที่ทำงานร่วมกัน การวางแผนเมนูอาหารให้สอดคล้องกับแผนการตลาดของร้าน จนไปถึงการควบคุมต้นทุนการผลิตอาหารอีกด้วย ดังนั้นแค่มีใจรักในการทำอาหารอาจจะยังไม่พอ แต่คุณจะต้องมีทักษะในการบริการจัดการด้วยเช่นกัน

หน้าที่ความรับผิดชอบของเชฟนั้นยังมีความแตกต่างกันออกไปตามร้านอาหาร รวมถึงยังแตกต่างกันออกไปตามลักษณะของอาหารที่ทำ อย่างเช่น บางสถานที่ทำงานอาจจะมีทั้งครัวร้อน และครัวเย็น ซึ่งหน้าที่ความรับผิดชอบและทักษะที่ใช้ก็อาจจะแตกต่างกันออกไป นอกจากนี้แล้วการทำงานภายในครัวก็ยังมีเชฟหลากหลายขั้นอีกด้วย ไม่ว่าจะเป็นเชฟใหญ่ ผู้ช่วยเชฟ รองเชฟ และอื่น ๆ 

#### อาชีพเชฟ มีทั้งหมดกี่ระดับ?

หลังจากได้รู้กันไปแล้วว่าเชฟคืออะไร เรามาดูกันดีกว่าว่าเส้นทางสู่การเป็นเชฟมีอะไรบ้าง แน่นอนว่าเส้นทางสู่อาชีพเชฟนั้นไม่ได้ง่ายดายอย่างที่คิด เพราะในวงการเชฟนั้น จะมีลำดับการทำงานที่แบ่งตามขั้นประสบการณ์ ได้แก่ 

หัวหน้าเชฟ (Head Chef หรือ Executive Chef)
: หัวหน้าเชฟคือตำแหน่งที่สูงที่สุดในอาชีพเชฟ หน้าที่ของผู้เป็นหัวหน้าเชฟก็คือต้องทำการบริหารจัดการซะส่วนใหญ่ ดังนั้นหัวหน้าเชฟมักจะใช้เวลาส่วนมากภายในออฟฟิศ เพราะหน้าที่ส่วนหนึ่งของ Executive Chef คือต้องจัดการคำนวณรายรับ รายจ่าย ทำงานร่วมกับทีมอื่น ๆ ของห้องอาหาร คิดค้นสูตรอาหารและเมนูใหม่ ๆ รวมถึงจัดการและบริหารผู้คนในทีมให้มีประสิทธิภาพมากที่สุดสำหรับการทำงาน
รองเชฟใหญ่ (Second Chef หรือ Sous Chef)

Sous Chef คือตำแหน่งรองเชฟใหญ่นั้น 
: ซึ่งถือว่ามีอำนาจในการทำงานรองลงมาจากหัวหน้าเชฟ ต้องเป็นคนที่สามารถบริหารจัดการงานต่าง ๆ แทนเชฟใหญ่ได้เมื่อเชฟใหญ่ไม่อยู่ อีกทั้งยังเป็นผู้ที่จัดการการวางแผนในการทำงานแต่ละวัน แตกงานให้กับเชฟคนอื่น ๆ ภายในครัว รวมถึงสอนงานเชฟคนใหม่ ๆ

รองหัวหน้าเชฟ (Demi Chef)
: ต่อมาจะเป็นตำแหน่งรองหัวหน้าเชฟหรือ Demi Chef คือคนที่ใช้เวลาส่วนมากในการทำงานในครัวเป็นหลัก โดยหน้าที่คือช่วยรองเชฟใหญ่ในการบริหารทีม และดูแลการทำงานในกรณีที่มีการทำงานเป็นกะ
ผู้ช่วยเชฟ (Commis Chef)

Commis Chef หรือ ผู้ช่วยเชฟ 
: คือตำแหน่งแรกเริ่มสำหรับอาชีพเชฟเลยก็ว่าได้ เพราะตำแหน่งผู้ช่วยเชฟไม่จำเป็นจพต้องมีทักษะเฉพาะทางใด ๆ เปรียบเสมือนกับคนที่ทำให้เชฟสามารถทำงานได้รวดเร็วและง่ายมากยิ่งขึ้น ไม่ว่าจะเป็นการเตรียมวัตถุดิบ ควบคุมดูแลความสะอาดภายในห้องครัว และตรวจสอบวัตถุดิบ ดู ๆ ไปแล้ว ก็คงไม่ผิดถ้าจะบอกว่า Commis Chef คือตำแหน่งที่เล็กที่สุด แต่ทว่ากลับมีความสำคัญกับทีมอย่างมาก เพราะถ้าขาดผู้ช่วยเชฟไป เชฟในครัวจะต้องทำงานเพิ่มขึ้นอีกหลายเท่าตัวเลยทีเดียว อีกทั้งตำแหน่งผู้ช่วยเชฟเองก็มีหลายระดับเช่นกัน ตั้งแต่ผู้ช่วยธรรมดาไปจนถึงตำแหน่งพี่ใหญ่ที่คอยดูแลความเรียบร้อยโดยรวมอีกครั้ง
จากตำแหน่งต่าง ๆ ในอาชีพเชฟข้างต้น จะเห็นได้ว่าถ้าหากคุณต้องการเริ่มต้นเส้นทางในอาชีพนี้ ก็อาจจะสมัครงานในตำแหน่งผู้ช่วยเชฟก่อนได้ เพื่อเรียนรู้สิ่งพื้นฐานที่ต้องทำภายในห้องครัว สำหรับคนที่ไม่มีประสบการณ์หรือไม่ได้เรียนเชฟมา อาจจะเริ่มต้นจากการสมัครเป็นลูกจ้างชั่วคราวก่อนก็ได้ หลังจากนั้นอาจได้รับการบรรจุเป็นผู้ช่วยเชฟซึ่งเป็นลูกจ้างประจำต่อไป

#### อยากเป็นเชฟ ต้องเรียนคณะอะไร?

สำหรับคนที่เพิ่งค้นพบตัวเอง หรือกำลังมองหาทางเดินตามความฝันในการเป็นเชฟ ก็น่าจะมีคำถามว่า "อยากเป็นเชฟ ต้องเรียนคณะอะไร?" ซึ่งต้องอธิบายว่าตามหลักแล้ว การเป็นเชฟนั้นจะต้องเรียนเชฟมาจากมหาวิทยาลัยหรือโรงเรียนที่สอนทำอาหารโดยเฉพาะ แต่ในปัจจุบันนี้ คุณสามารถมองหาคอร์สเรียนทำอาหารระยะสั้นได้ เพื่อปูพื้นฐานในการทำงานในครัว และเรียนรู้เกี่ยวกับแนวคิดของอาชีพเชฟก่อนที่จะไปสมัครงาน หากถามว่าจะเรียนเชฟที่ไหนดี ก็อาจจะต้องตอบว่าขึ้นอยู่กับความสะดวกของคุณ เพราะจริง ๆ แล้วการเรียนไม่ได้เป็นสิ่งที่การันตีความสำเร็จในอาชีพนี้ได้ แต่ขึ้นอยู่กับความตั้งใจและความมุ่งมั่นมากกว่า

นอกจากการเรียนเชฟแล้ว ผู้ที่เรียนวิทยาศาสตร์อาหาร (Food Science) ก็สามารถต่อยอดอาชีพจนกลายมาเป็นเชฟได้เช่นกัน เพราะนอกจากการปรุงอาหารจะเป็นข้อสำคัญของเชฟแล้ว การที่มีความรู้เกี่ยวกับวิทยาศาสตร์เกี่ยวกับอาหารยังสามารถช่วยพัฒนาสูตรอาหารที่แปลกใหม่ มีความลงตัวกันของรสชาติและการนำเสนอได้

#### อยากสอบใบประกอบวิชาชีพเชฟ ต้องทำอย่างไร?

หลังจากที่คุณมีประสบการณ์แล้ว ขั้นต่อไปที่จะทำให้คุณได้รับการรับรองในการประกอบวิชาชีพก็คือการสอบมาตรฐานฝีมือแรงงานแห่งชาติ สาขาผู้ประกอบอาหารไทย ซึ่งจะมีเกณฑ์ดังต่อไปนี้ ซึ่งอาจจะตรงแค่เพียงข้อใดข้อหนึ่ง ก็สามารถสมัครสอบได้แล้ว

- มีประสบการณ์การทำงานเป็นพ่อครัวหรือทำอาหารมากกว่า 3 ปี
- ผ่านการฝึกฝีมือแรงงานหรือฝึกอาชีพ ในสาขาอาชีพผู้ประกอบอาหารไทยไม่น้อยกว่า 90 ชั่วโมง
- เป็นผู้ที่จบการศึกษาไม่ต่ำกว่าระดับประกาศนียบัตรวิชาชีพในสาขาที่เกี่ยวข้องกับอาชีพนี้
- เป็นผู้ที่จบการศึกษาไม่ต่ำกว่าระดับประกาศนียบัตรวิชาชีพในสาขาที่เกี่ยวข้องกับอาชีพนี้ หรือ โดยมีการเรียนอาหารไทยไม่น้อยกว่า 6 หน่วยกิต

การสอบใบประกอบวิชาชีพนี้นั้น นอกจากจะช่วยการันตีฝีมือของคุณในการเป็นเชฟภายในประเทศแล้ว ก็ยังสามารถใช้ในการสมัครงานต่างประเทศได้ด้วยเช่นกัน โดยการสอบมาตรฐานฝีมือแรงงานนี้จะมีทั้งหมด 2 ขั้นด้วยกัน ตามระยะเวลาในการทำงาน

#### ทักษะสำคัญของการประกอบอาชีพเชฟคืออะไรบ้าง?

เชฟที่ดีควรมีคุณสมบัติและทักษะหลากหลายที่นอกเหนือจากการทำอาหาร

- ทักษะการทำอาหาร มีความรู้ความเข้าใจเกี่ยวกับวิธีทำอาหารอย่างครบถ้วน รวมถึงการคัดเลือกวัตถุดิบ
- ทักษะบริหารจัดการ เพื่อจัดการงานต่าง ๆ ภายในครัว และบริหารเวลาในการทำงานได้อย่างมีประสิทธิภาพ
- ทักษะความคิดสร้างสรรค์ มีส่วนสำคัญเป็นอย่างมากในการเป็นเชฟ เพราะคุณจะต้องคิดค้นเมนูใหม่ ๆ หรือมองหาวิธีนำเสนออาหารให้น่าสนใจ สร้างจุดเด่น
- ทักษะการเป็นผู้นำ ถึงแม้ว่าคุณจะเป็นผู้ช่วยเชฟในขั้นแรก การเป็นผู้นำก็สำคัญ คุณต้องสามารถจัดการและแก้ไขปัญหาต่าง ๆ ได้ด้วยตัวเอง หากมีทีม ก็ต้องดูแลและนำทีมให้ทำงานได้อย่างราบรื่น
- ทักษะการทำงานเป็นทีมและการสื่อสาร เพราะคุณจะต้องทำงานร่วมกับเชฟตำแหน่งอื่น ๆ ตลอดเวลา
- ทักษะทางด้านภาษา ไม่ว่าจะเป็นภาษาอังกฤษหรือฝรั่งเศส เพราะตำราใหม่ ๆ มักจะเป็นภาษาเหล่านี้ รวมถึงคำศัพท์หลาย ๆ คำที่ใช้ในการทำอาหารก็มาจากภาษาเหล่านี้เช่นกัน

#### สรุปใจความสำคัญของการเป็นเชฟ

หากคุณเป็นผู้ที่มีใจรักในการทำอาหาร และอยากเดินทางสู่อาชีพเชฟอย่างมืออาชีพ คุณสามารถเริ่มต้นได้จากการเรียนรู้จากคอร์สสอนทำอาหารจากสถาบันต่าง ๆ เพื่อเรียนรู้และทำความเข้าใจเกี่ยวกับการทำอาหารในเบื้องต้น หลังจากนั้นคุณสามารถสมัครงานในตำแหน่งผู้ช่วยเชฟก่อนได้ เพื่อเรียนรู้สิ่งต่าง ๆ ในการทำงานจริง หลังจากนั้นอาจจะไปสอบใบประกอบวิชาชีพเพื่อการันตีฝีมือและทักษะ

ที่มา https://www.ikonclass.com/blog/how-to-become-a-chef 