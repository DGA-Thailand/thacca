---
title: "Event Think Tank : จุดเปลี่ยนสำคัญของอุตสาหกรรมเทศกาลไทย สู่เวทีโลก"
image: /images/news/02_03-ภาพบรรยากาศการเปิดโครงการ-event-think-tank-31-มกราคม-2568-_webcover1.jpg
date: 2025-01-31
draft: false
tags:
  - ofos
  - festival
---
<style>
    body {
        color: black;
    }

    h3 {
        color: #ca2031;
        font-family: "IBM Plex Sans Thai", sans-serif;
        font-weight: bold;
        font-size: 26px;
        line-height: 1.8;
    }

    h4 {
        color: black;
        font-family: "sarabun", sans-serif;
        font-weight: bold;
        font-size: 18px;
        line-height: 1.8;
    }

h5 {
        color: black;
        font-family: "sarabun", sans-serif;
        font-weight: lighter;
        font-size: 18px;
        line-height: 1.8;
    }
</style>

##### ประเทศไทยของเรามีความหลากหลายทางวัฒนธรรมที่งดงาม และงานเทศกาลคือหนึ่งในเครื่องมือสำคัญที่ช่วยสะท้อนอัตลักษณ์ของชาติไปสู่สายตาชาวโลก ด้วยเป้าหมายในการผลักดันประเทศไทยให้กลายเป็น ประเทศแห่งเทศกาล หรือ Festival Country ที่ได้รับการยอมรับในระดับสากล โครงการ “Event Think Tank” จึงถือกำเนิดขึ้นในฐานะแพลตฟอร์มชุมชนออนไลน์แห่งใหม่ ที่จะเป็นศูนย์กลางขององค์ความรู้และเครือข่ายสำหรับผู้ที่อยู่ในอุตสาหกรรมเทศกาลในประเทศไทย

### **Event Think Tank คืออะไร?**

##### "Event Think Tank" เป็นมากกว่าชุมชนออนไลน์ทั่วไป เพราะนี่คือแพลตฟอร์มที่ถูกออกแบบมาเพื่อส่งเสริมและพัฒนาอุตสาหกรรมเทศกาลไทยในทุกมิติ โดยเน้นไปที่การเสริมสร้างทักษะให้กับบุคลากรที่เกี่ยวข้อง ทั้งในแง่ของการ Upskill และ Reskill เพื่อให้สามารถปรับตัวเข้ากับเทรนด์ใหม่ๆ และเพิ่มขีดความสามารถในการแข่งขันบนเวทีระดับโลก

##### นพ.สุรพงษ์ สืบวงศ์ลี ประธานกรรมการพัฒนาซอฟต์พาวเวอร์แห่งชาติ กล่าวว่า “...รัฐบาลมองว่า การที่จะให้ประเทศไทยขับเคลื่อนแบบก้าวกระโดด เราจะต้องทำอะไรที่แตกต่างจะเดิมและแตกต่างจากคนอื่น ซึ่งเขาก็ไม่สามารถแข่งขันกับเราได้ เราถึงได้หยิบเอานโยบาย Soft Power มาสร้างสรรค์ให้เกิดมูลค่า เพื่อตอบสนองต่อการใช้ชีวิตของคนทั้งโลก และนโยบายนี้ไม่ใช่คำใหญ่คำโตทั่วไป แต่นี่คือ “นโยบายเศรษฐกิจใหม่” ที่จะสร้างความเปลี่ยนแปลงทั้งในหลายมิติ และเราจะทำให้ทุกคนได้รับประโยชน์จาก Soft Power ไม่ใช่แค่คนบนยอดพีรามิตของสังคม…” 

##### “...และ Festival คือกลยุทธ์ที่สำคัญในการสร้าง Soft Power ซึ่งท่านนายกฯ​ ได้ย้ำบนเวทีที่ Dawos ว่า เราจะทำให้ประเทศไทยเป็น Festival Country การทำการท่องเที่ยวประเทศไทยจะขยับไปอีกระดับหนึ่ง ต้องอาศัย Festival ในการขับเคลื่อน เราจะสร้างเทศกาลระดับโลก ที่ทุกคนต้องมาเที่ยวให้ได้ ไม่ว่าจะสงกรานต์ ลอยกระทง หรือเทศกาลอวดเมืองในจังหวัดต่างๆ ก็ตาม…” 

##### “...ขณะนี้เราเห็นการขยับและผลงานที่เป็นรูปธรรมมากขึ้นเรื่อยๆ สำหรับ Soft Power โดยเฉพาะการอบรมเพื่อ Upskill และ Reskill รวมถึงการแก้กฎหมาย ซึ่งที่ผ่านมาเหมือนต่างคนต่างทำ ทั้งภาครัฐ​และเอกชน ดังนั้น การนำข้อมูลต่างๆมารวมศูนย์ไว้ที่เดียวจึงเป็นเรื่องสำคัญ รัฐบาลจึงพร้อมสนับสนุน ทั้งในด้านงบประมาณ และการแก้ไขกฎหมายที่เป็นอุปสรรคต่างๆ และวันนี้เราจะทำ Single Data ที่รวบรวมข้อมูลทั้งหมด ทั้งของดี และคนเก่ง ไม่ต้องไปค้นหาที่ไหนแล้ว เราเพียงกดดูแค่ปลายนิ้ว ก็จะแสดงให้เห็นทั้งหมดว่า เรามีคนเก่ง และ ของดี อยู่ที่ไหนบ้าง…” 

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_6.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_2.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_1.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

### **เสริมแกร่งอุตสาหกรรมด้วยระบบนิเวศที่ครบวงจร**

##### เพื่อให้ประเทศไทยก้าวสู่การเป็น The World’s BEST Festival Country ได้อย่างสมบูรณ์แบบ เราจำเป็นต้องมีระบบนิเวศที่เอื้อต่อการเติบโตของอุตสาหกรรมเทศกาล ซึ่ง 'ยุทธศักดิ์ สุภสร' ประธานกรรมการการนิคมอุตสาหกรรมแห่งประเทศไทย ในฐานะอนุกรรมการขับเคลื่อนอุตสาหกรรมด้านเฟสติวัล ได้กล่าวถึงแนวทางการดำเนินงานที่สำคัญไว้ว่า

##### "...Soft Power ด้านงานเทศกาลมีศักยภาพมหาศาลในการสร้างผลกระทบเชิงบวกทางเศรษฐกิจและสังคม ครอบคลุมตั้งแต่การดึงดูดนักท่องเที่ยว การสร้างโอกาสการจ้างงาน ไปจนถึงการกระจายรายได้ไปสู่ชุมชน 77 จังหวัดทั่วประเทศ Event Think Tank จึงจะเป็นศูนย์กลางในการสร้างระบบนิเวศ (Ecosystem) ที่ครบวงจรสำหรับอุตสาหกรรมเทศกาล โดยมีแนวทางสำคัญ เช่น การพัฒนาฐานข้อมูลผู้จัดงาน สร้างเครือข่ายมืออาชีพอิสระ (Freelancer) และเปิดพื้นที่สำหรับแลกเปลี่ยนองค์ความรู้ผ่าน Online Community…"

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_11.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_13.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_12.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

### **เศรษฐกิจเทศกาล : พลังขับเคลื่อนใหม่ของไทย**

##### โครงการนี้ยังได้รับการสนับสนุนจาก 'จิรุตถ์ อิศรางกูร ณ อยุธยา' ผู้อำนวยการสำนักงานส่งเสริมการจัดประชุมและนิทรรศการ (TCEB) ซึ่งกล่าวว่า

##### "...ประเทศไทยเริ่มต้นเดินหน้าสู่การเป็น Festival Destination มาตั้งแต่ปี 2562 โดย TCEB ได้ริเริ่มแนวคิด Festival Economy เพื่อสร้างเศรษฐกิจเมืองด้วยงานเทศกาลและอีเวนต์ของไทย เราเชื่อว่าบุคลากร คือ หัวใจสำคัญของการขับเคลื่อน Soft Power การพัฒนางานเทศกาลให้ได้มาตรฐานระดับโลก การ Upskill และ Reskill ผ่าน Event Think Tank จะช่วยเสริมทักษะและความรู้ที่ทันสมัยให้กับผู้จัดงานและผู้ประกอบการในอุตสาหกรรม…"

##### TCEB ตั้งเป้าหมายที่จะพัฒนาผู้ประกอบการที่เกี่ยวข้องกับเทศกาลและอีเวนต์ รวมถึงเครือข่ายมืออาชีพอิสระ (Freelancer) กว่า 450 ราย ผ่านกิจกรรมที่หลากหลาย เช่น Workshop ที่เน้นการออกแบบงานเทศกาล การสัมมนา (Seminar) เพื่อแลกเปลี่ยนความรู้ และกิจกรรม Networking เพื่อเชื่อมโยงเครือข่ายผู้ประกอบการในอุตสาหกรรมเทศกาลทั้งในและต่างประเทศ

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_7.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_16.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_8.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

### **สู่อนาคตของเทศกาลไทยที่ยั่งยืน**

##### "Event Think Tank" ไม่ได้เป็นเพียงโครงการระยะสั้น แต่เป็น ก้าวสำคัญในการสร้างระบบนิเวศที่แข็งแกร่ง และยั่งยืนให้กับอุตสาหกรรมเทศกาลไทย เป้าหมายคือ การสร้างรากฐานที่มั่นคง เพื่อให้เทศกาลไทยมีความโดดเด่นในระดับโลก ดึงดูดนักท่องเที่ยว สร้างโอกาสทางธุรกิจ และเปลี่ยนเทศกาลไทยให้กลายเป็นทรัพย์สินทางเศรษฐกิจที่ทรงคุณค่า

##### หากทุกภาคส่วนร่วมมือกันอย่างเข้มแข็ง อุตสาหกรรมเทศกาลของไทยจะไม่ใช่เพียงแค่ส่วนหนึ่งของวัฒนธรรม แต่จะกลายเป็นหนึ่งในแรงขับเคลื่อนเศรษฐกิจที่สำคัญของประเทศ และในอนาคตเทศกาลไทยจะเป็นที่รู้จักไปทั่วโลก และเป็นเหตุผลที่ทำให้ใครๆ ก็อยากมาสัมผัสความมหัศจรรย์ของไทยด้วยตนเอง

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_3.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_4.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_10.jpg" style="width: 100%;object-fit;"><br></td>
        </tr>
        <tr>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_14.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_4.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/02_03-ภาพบรรยากาศการเปิดโครงการ-event-think-tank-31-มกราคม-2568-_x_9.jpg" style="width: 100%;object-fit;"><br></td>
        </tr>
        </tr>
    </tbody>
</table>
