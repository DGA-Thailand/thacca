---
title: ประชุมอนุกรรมการจัดทำแผนการพัฒนายุทธศาสตร์ซอฟต์พาวเวอร์ของประเทศ ครั้งที่
  1/2567 เพื่อกำหนด “Thailand’s Positioning”
image: /images/news/434664678_122136116078197611_2990555264617777983_n-1-.jpg
date: 2024-04-07
draft: false
tags:
  - subcommittee
---
“เราจะเดินอย่างไร ถ้าเราไม่รู้ว่าเขาต้องการอะไรจากเรา” คำถามในทำนองเดียวกันของทีมคณะอนุกรรมการจัดทำแผนพัฒนายุทธศาสตร์ซอฟต์พาวเวอร์ของประเทศ ไม่ว่าจะคุณหมอสุรพงษ์ สืบวงศ์ลี อ.พันศักดิ์ วิญญรัตน์ ดร.ศุภวุฒิ สายเชื้อ และคุณศุภจี สุธรรมพันธุ์ 

ในการประชุมอนุกรรมการจัดทำแผนการพัฒนายุทธศาสตร์ซอฟต์พาวเวอร์ของประเทศ ครั้งที่ 1/2567 ที่ TK Park  ศูนย์การค้าเซ็นทรัลเวิลด์ จึงเริ่มระดมความเห็นเพื่อกำหนด “Thailand’s Positioning” เพื่อให้การสื่อสารและการขับเคลื่อนนโยบายซอฟต์พาวเวอร์ทั้งระบบมีความชัดเจนและมีทิศทางที่ตรงไปตามความคาดหวังของคนทั้งโลก

โดยโจทย์หลักของการกำหนด Thailand’s Position ต้องเริ่มจากการทำวิจัยครั้งใหญ่อย่างเป็นระบบเพื่อค้นหาความคาดหวังของคนทั้งโลกที่มีต่อประเทศไทย เราถึงจะรู้ว่า Thailand’s Position จะอยู่จุดไหน เพื่อสร้าง National Branding ให้ตรงตามความต้องการของผู้บริโภคให้ได้มากและดีที่สุด

เมื่อเราหาคำตอบได้แล้วว่า “เขาต้องการอะไรจากเรา” เราถึงจะตอบได้ว่า “เราจะเดินอย่างไร” นี่คือโจทย์ใหญ่โจทย์แรกของทีมอนุกรรมการทีมนี้ของพวกเรา
