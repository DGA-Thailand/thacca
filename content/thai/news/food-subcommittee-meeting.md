---
title: ‘อนุกรรมการด้านอาหาร’ เดินหน้าไปอีกก้าว!
image: /images/news/food-subcommittee-meeting.jpg
date: 2024-02-12
draft: false
description: “เชฟชุมพล แจ้งไพร” เชฟกระทะเหล็กอาหารไทย ประธานอนุกรรมการขับเคลื่อนอุตสาหกรรมด้านอาหาร ได้นำประชุมทีมคณะอนุกรรมการขับเคลื่อนอุตสาหกรรมด้านอาหาร โดยเป็นการประชุมครั้งที่ 1 ของปี 2567 เมื่อวันที่ 12 กุมภาพันธ์ 2567 
tags:
  - food
  - subcommittee
---

“เชฟชุมพล แจ้งไพร” เชฟกระทะเหล็กอาหารไทย ประธานอนุกรรมการขับเคลื่อนอุตสาหกรรมด้านอาหาร ได้นำประชุมทีมคณะอนุกรรมการขับเคลื่อนอุตสาหกรรมด้านอาหาร โดยเป็นการประชุมครั้งที่ 1 ของปี 2567 เมื่อวันที่ 12 กุมภาพันธ์ 2567 

การประชุมครั้งนี้ได้วางทีมและแบ่งหน้าที่ทำงานตาม 4 โครงการใหญ่ ๆ ที่เป็นเป้าหมายของปี 2567 ได้แก่

1. โครงการหนึ่งหมู่บ้าน หนึ่งเชฟอาหารไทย
2. โครงการร้านอาหารชุมชนอาหารถิ่นอาหารไทย (Local Chef Restaurant)
3. โครงการ Food Channel
4. โครงการ Food World Tour

สำหรับโครงการหนึ่งหมู่บ้าน หนึ่งเชฟอาหารไทย ได้วางเป้าหมายไว้ว่า ภายในเดือนตุลาคม 2567 จะผลิตเชฟในโครงการให้ได้มากถึง 10,000 คน และจะผลิตเชฟให้ได้ 75,086 คน ทั่วประเทศภายใน 4 ปี 

ส่วนแผนโครงการอื่น ๆ ก็น่าสนใจ ทั้ง Thai Food Channel ที่อยากให้เกิดการสร้างเรื่องเล่าเรื่องราว (Story) ให้กับอาหารไทยผ่าน influencer พร้อมทั้งจะส่งเสริมให้เกิด influencer ด้านอาหารจำนวนมาก ตั้งเป้าหมายให้คนเข้าถึงเรื่องราวเกี่ยวกับอาหารไทยในทุกแพลตฟอร์ม ไม่ว่าจะ YouTube, TikTok, Facebook, Instagram, Line OA และอื่น ๆ 

ส่วนโครงการร้านอาหารเชฟชุมชนอาหารถิ่นอาหารไทย (Local Chef Restaurant) มีเป้าหมายเพื่อให้เกิดการแลกเปลี่ยนวัตถุดิบท้องถิ่นสร้างการเรียนรู้ร่วมกัน ต่อยอดวัตถุดิบท้องถิ่นมาเป็นอาหาร สร้างตัวตนให้อาหารท้องถิ่นให้เป็นที่รู้จักมากขึ้น สร้างร้านค้าชุมชน ช่วยส่งเสริมการท่องเที่ยว และสร้างรายได้ให้ชุมชน

ในการประชุมครั้งต่อไป ประเด็นที่น่าสนใจ คือ เรื่องการปลดล็อกกฎ และระเบียบต่างๆ ที่เป็นอุปสรรคต่อการประกอบธุรกิจด้านอาหาร ยังไงก็ฝากทุก ๆ คนรอติดตามการทำงานของพวกเราด้วยนะ 