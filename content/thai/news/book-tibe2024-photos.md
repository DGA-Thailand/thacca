---
title: โฮ่งสุด หยุดไม่อยู่! บูธไทย หนังสือไทย นักเขียนไทย ในงานมหกรรมหนังสือนานาชาติไทเป 2024
image: /images/news/book-tibe2024-photos.jpg
date: 2024-03-01
draft: false
description: ในการประชุมคณะอนุกรรมการขับเคลื่อนอุตสาหกรรมด้านดนตรี ครั้งที่ 2/67 เสนอแก้ไขกฎหมายเรื่องลิขสิทธิ์เพลง โดยเฉพาะประเด็นที่ประเทศไทยมีองค์กรจัดเก็บค่าลิขสิทธิ์เพลงจำนวนมากเกินไป
tags:
  - book
  - taipei
---

เรียกได้ว่าพิเศษกว่าปีก่อน เพราะเราไม่ได้จัดแค่บูธโชว์หนังสือ แต่เรายังได้จัดกิจกรรมอื่นๆ อีกหลายกิจกรรมเพื่อนำเสนอศักยภาพคนไทยและประเทศไทย ในงานมหกรรมหนังสือนานาไทเป (TIBE2023)

1. บูธจัดแสดงหนังสือไทยกว่า 134 เล่ม ได้รับความสนใจจากนักอ่านไต้หวันอย่างล้นหลาม
2. มีนักอ่านชาวไต้หวันเข้าร่วมกิจกรรมเสวนากับนักเขียนไทยจำนวนมาก ทั้งวงเสวนาเรื่อง Family Comes First  และ Boy Love สมรสเท่าเทียม
3. มีนักอ่านต่อแถวขอลายเซ็นนักเขียนและนักวาดนานกว่าสองชั่วโมง โดยเฉพาะคุณธนิสร์ เจ้าของเพจ Sa-ard นักวาดมังงะ รางวัลอินเตอร์เนชันแนลมังงะ และ คุณจิตติณัฏฐ์ นามปากกา JittiRain นักเขียนนิยายวาย 
4. มีผู้จัดทำซีรีส์และโปรดิวเซอร์ไต้หวันกว่า 40 คน 32 บริษัทเข้าร่วมฟังการพิชชิ่งงานและร่วมทำ Business Matching  ซื้อลิขสิทธิ์นิยายวายไปดัดแปลงหลายเรื่อง
5. มีนักเรียนและครูจากโรงเรียนในไต้หวัน  2  โรงเรียน จำนวนกว่า  60  คนเข้าร่วมชมและร่วมกิจกรรมในบูธหนังสือไทย
6. ได้นำเสนอขนมไทยหลายเมนูจากฝีมือกลุ่มแม่บ้านไทยในไทเปให้คนที่ชมบูธหนังสือไทย ไม่ว่าจะเป็น ผกากรอง ช่อม่วง ลูกชุบ หม้อแกง สาคูไส้หมู 
7. ได้จัดพิธีบายศรีสู่ขวัญและมอบสายสิญจน์ร้อยลูกปัดมงคลให้กับคณะนักเรียนและครูจาก 2 โรงเรียนที่ขอเข้าร่วมกิจกรรมในบูธหนังสือไทย

ปีนี้บูธไทยมีทั้งกิจกรรมเสวนา มีนักเขียนไทยเข้าร่วมกิจกรรม มีจัดพิธีบายศรีสู่ขวัญ มีขนมไทยให้ลองชิม มีล่าม มีพิธีกรมืออาชีพมาช่วยทำกิจกรรม 

ความพิเศษนี้เกิดขึ้นได้จากการสนับสนุนของคณะกรรมการยุทธศาสตร์ซอฟต์พาวเวอร์แห่งชาติ นำโดยคณะอนุกรรมการขับเคลื่อนอุตสาหกรรมหนังสือ กรมส่งเสริมการค้าระหว่างประเทศ (DITP) สำนักการค้าและเศรษฐกิจไทยประจำไทเป และสมาคมผู้จัดพิมพ์และผู้จัดจำหน่ายหนังสือแห่งประเทศไทย (PUBAT)

แล้วเราจะโฮ่งยิ่งกว่านี้ เพราะในปี 2026 เราจะได้เป็น Guest of Honor
