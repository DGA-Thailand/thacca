---
title: “ประเทศไทยตั้งเป้าส่งออกวัฒนธรรมสู่ระดับโลกด้วย THACCA”
image: /images/news/432373491_122128170554197611_6467103893644142540_n.jpg
date: 2024-03-12T02:55:00.000Z
---
1. นพ.สุรพงษ์ สืบวงศ์ลี หรือ “หมอเลี้ยบ” กรรมการและเลขานุการคณะกรรมการยุทธศาสตร์ซอฟต์พาวเวอร์แห่งชาติ ให้สัมภาษณ์กับสำนักข่าว Screen Daily จากประเทศอังกฤษ ซึ่งทำประเด็นข่าวเกี่ยวกับอุตสาหกรรมภาพยนตร์จากทั่วโลก

2. ข่าวลงว่า ประเทศไทยเตรียมตั้ง “Thailand Creative ‘Content’ Agency” แต่ผิด! ต้องเป็น “Thailand Creative ‘Culture’ Agency” เพราะหน่วยงานนี้จะสนับสนุนครอบคลุมไปถึง “วัฒนธรรมสร้างสรรค์”

3. "Soft Power" จะเป็นเครื่องมือของประเทศไทยในการเพิ่มขีดความสามารถในการแข่งขันของประเทศบนเวทีโลก

4. หมอเลี้ยบ บอกว่า เมื่อก่อนมีหลายหน่วยงานที่ทำเรื่องนี้ แต่ทำงานไม่ประสานกัน งบประมาณก็กระจัดกระจายเป็นเบี้ยหัวแตก แล้วแบบนี้จะดันประเทศไทยไประดับโลกได้ยังไง

5. ตอนนี้คณะกรรมการยุทธศาสตร์ซอฟต์พาวเวอร์ฯ อยู่ในระหว่างร่าง พรบ. เพื่อทำประชาพิจารณ์ก่อนเสนอต่อรัฐสภาในช่วงครึ่งหลังของปีนี้ (2567)

6. มีการวางกลยุทธ์ต่าง ๆ เพื่อยกระดับ Soft Power ของไทย ไม่ว่าจะเป็นการ Upsill-Reskill ให้กับคนรุ่นใหม่ในอุตสาหกรรมโทรทัศน์และภาพยนตร์ รวมถึงสร้าง ecosystem เพื่อให้อุตสาหกรรมนี้แข็งแกร่งขึ้น เช่น การยกเลิกกฎหมายเซ็นเซอร์ และการส่งเสริมเสรีภาพในการแสดงออก

7. ม.ร.ว.เฉลิมชาตรี ยุคล หรือ “คุณชายอดัม” ประธานอนุฯ ภาพยนตร์ ละคร และซีรีส์ กำลังผลักดันให้มีมาตรการส่งเสริมกองถ่ายภาพยนตร์ต่างประเทศในประเทศไทยด้วยการเพิ่มการคืนเงินเป็น 30% จากเดิมที่คืนเงินเพียง 15-20%

8. ซีรีส์เรื่อง White Lotus ซีซั่น 3 ที่กำลังถ่ายทำในไทยตอนนี้ก็ได้รับเงินคืน 30% เช่นเดียวกัน

อ่านข่าวเต็ม ๆ ที่ : https://www.screendaily.com/news/thailand-looks-to-extend-global-cultural-reach-with-launch-of-thailand-creative-content-agency/5191406.article?fbclid=IwAR2ts1Hh8X-5uLNloomXLl7hEzAi8jKfTw7WK-k3Bgrdk-o-16vjnMH-i7k
