---
title: มิถุนามาแน่! กับหลักสูตร “นักแสดง” หลักสูตรแรกเรียกน้ำย่อย OFOS
  ด้านภาพยนตร์และซีรีส์
image: /images/news/444487415_122150676104197611_6155529763980973373_n-2.jpg
date: 2024-05-23
draft: false
tags:
  - ofos
  - film
  - series
---
จะสวยหรือไม่สวยก็เป็นนักแสดงได้ถ้าใจรัก ไปดูกันสิว่าจะเป็นนักแสดงเขาต้องเรียนอะไรกันบ้าง 

1. การวิเคราะห์และตีความบทบาท 
ศึกษาและทำความเข้าใจตัวละครผ่านบทภาพยนตร์ ต่อด้วยวิเคราะห์แรงจูงใจ ความต้องการ และพัฒนาการของตัวละคร และต้องตีความบทบาท การสร้างสรรค์ตัวละครให้มีเอกลักษณ์ พร้อมกับค้นหาจุดเชื่อมโยงและความสัมพันธ์ระหว่างตัวละครกับเหตุการณ์ในเรื่อง

2. การใช้เทคนิคการแสดงเพื่อถ่ายทอดอารมณ์
เรียนการใช้ภาษากายและการแสดงออกทางสีหน้าเพื่อสื่อสารอารมณ์ การใช้น้ำเสียและการพูดเพื่อถ่ายทอดความรู้สึกของตัวละคร การใช้ความเงียบและจังหวะในการแสดงเพื่อความรู้สึกทางอารมณ์ และเรียนเทคนิคการแสดงในฉากอารมณ์ต่าง ๆ เช่น ฉากรัก ฉากเศร้า ฉากต่อสู้ ซี้ดดด!

3. การปรับตัวและการทำงานร่วมกับทีมนักแสดง
เรียนรู้การสร้างปฏิสัมพันธ์และการเล่นประสานกับนักแสดงร่วม การปรับตัวให้เข้ากับรูปแบบการทำงานและกระบวนการถ่ายทำ เรียนรู้การรับฟังคำแนะนำและปรับปรุงการแสดงตามคำวิจารณ์ และการสร้างบรรยากาศการทำงานที่ดีและการให้กำลังใจซึ่งกันและกันในกองถ่าย
พร้อมหรือยังจ๊ะนพภา มุตตาไม่ใช่เหยื่อของแกอีกต่อไป 

นี่แค่น้ำจิ้มนะ ยังมีเด็ดๆ อีกเยอะ รอติดตามการประชุมคณะกรรมการพัฒนาซอฟต์พาวเวอร์ วันศุกร์ ที่ 24 พฤษภาคม 2567 นี้เลยจ้าาา…
