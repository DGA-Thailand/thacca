---
title: Soft Power เครื่องยนต์ใหม่ทำคนไทยหายจน ประกาศยกระดับ Festival Country
  เที่ยวไทยได้ทั้งปี
image: /images/news/blank-5-grids-collage-9.jpg
date: 2024-10-22
draft: false
tags:
  - committee
---
วันจันทร์ที่ 21 ตุลาคม 2567 นางสาวแพทองธาร ชินวัตร นายกรัฐมนตรี และนพ.สุรพงษ์ สืบวงศ์ลี ประธานคณะกรรมการพัฒนาซอฟต์พาวเวอร์แห่งชาติ ร่วมงาน ‘60 ปี เดลินิวส์’ ในงานเสวนา ‘เดลินิวส์ ทอล์ก 2024’ ที่ห้องบอลรูม 2-3 โรงแรม แกรนด์ ไฮแอท เอราวัณ 

โดยงานนี้ นายกรัฐมนตรีขึ้นกล่าวปาฐกถาพิเศษในหัวข้อ “ซอฟต์พาวเวอร์…ไปอย่างไรให้มีพลัง?” และ นพ.สุรพงษ์ สืบวงศ์ลี ได้กล่าวปาฐกถาในหัวข้อ “ซอฟต์พาวเวอร์…พลิกฟื้นเศรษฐกิจไทย

ไม่เพียงเท่านั้น ยังมีการจัดเวทีเสวนาในหัวข้อ “Soft Power : โอกาสประเทศไทย” โดยวิทยากรผู้คร่ำหวอดในวงการ ไม่ว่าจะเป็น คุณฐาปนีย์ เกียรติไพบูลย์ ผู้ว่าการการท่องเที่ยวแห่งประเทศไทย (ททท.), คุณศุภลักษณ์ อัมพุช ประธานกรรมการบริหาร เดอะมอลล์ กรุ๊ป, คุณก้องศักดิ์ ยอดมณี ผู้ว่าการการกีฬาแห่งประเทศไทย (กกท.), คุณชฎาทิพ จูตระกูล ประธานเจ้าหน้าที่บริหาร กลุ่มบริษัท สยามพิวรรธน์, คุณอรุโณชา ภาณุพันธุ์ ผู้จัดละครและกรรมการผู้จัดการบริษัท บรอดคาซท์ไทย เทเลวิชั่น จำกัด และคุณชุมพล แจ้งไพร ประธานคณะอนุกรรมการขับเคลื่อนอุตสาหกรรมด้านอาหาร
