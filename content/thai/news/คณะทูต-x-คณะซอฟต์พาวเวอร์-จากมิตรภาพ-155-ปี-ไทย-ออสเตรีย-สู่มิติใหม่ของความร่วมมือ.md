---
title: คณะทูต x คณะซอฟต์พาวเวอร์ จากมิตรภาพ 155 ปี ไทย-ออสเตรีย
  สู่มิติใหม่ของความร่วมมือ
image: /images/news/mixcollage-06-mar-2024-08-30-am-1260.jpg
date: 2024-03-05T10:14:00.000Z
description: "Michael Schmeiser อุปทูตออสเตรียประจำประเทศไทย และ Stefan Psota
  รองที่ปรึกษาฝ่ายพาณิชย์ สถานทูตออสเตรีย ได้เข้าพบ คุณแพทองธาร ชินวัตร
  รองประธานคณะกรรมการยุทธศาสตร์ซอฟต์พาวเวอร์แห่งชาติ พร้อมด้วย นพ.สุรพงษ์
  สืบวงศ์ลี และ ชุมพล แจ้ง ไพร (เชฟชุมพล) "
tags:
  - committee
  - collaboration
---
Michael Schmeiser อุปทูตออสเตรียประจำประเทศไทย และ Stefan Psota รองที่ปรึกษาฝ่ายพาณิชย์ สถานทูตออสเตรีย ได้เข้าพบ คุณแพทองธาร ชินวัตร รองประธานคณะกรรมการยุทธศาสตร์ซอฟต์พาวเวอร์แห่งชาติ พร้อมด้วย นพ.สุรพงษ์ สืบวงศ์ลี และ ชุมพล แจ้ง ไพร (เชฟชุมพล) 

โดยได้หารือเพื่อแลกเปลี่ยนองค์ความรู้ ความเชี่ยวชาญ ประสบการณ์ และความร่วมมือระหว่างสองประเทศในประเด็นซอฟต์พาวเวอร์ โดยเฉพาะเรื่อง อาหาร แฟชั่น และวัฒนธรรมสร้างสรรค์ คณะทูตออสเตรียยังได้เล่าถึงความสนใจในยุทธศาสตร์ซอฟต์พาวเวอร์เพื่อส่งเสริมเศรษฐกิจของไทย 

นอกจากนี้ ทั้งสองฝ่ายยังได้พูดคุยถึงโอกาสและการกระชับความร่วมมือระหว่างไทยกับออสเตรียอย่างใกล้ชิดในอนาคต เช่น 

* การสนับสนุนการทำงานระหว่างประชาชนของทั้งสองประเทศ
* การเพิ่มมูลค่าเชิงสร้างสรรค์เพื่อสนับสนุนอุตสาหกรรมทางวัฒนธรรม
* การส่งเสริมอุตสาหกรรมเครื่องนุ่งห่มและอุตสาหกรรมอาหารให้เกิดความยั่งยืน
* การอำนวยความสะดวกในการทำวีซ่าทำงาน

การพบปะพูดคุยกันในครั้งนี้จึงเป็นการตอกย้ำมิตรภาพระหว่างไทยและออสเตรียที่ยาวนานกว่า 155 ปี และเป็นจุดเริ่มต้นของความร่วมมือในมิติซอฟต์พาวเวอร์ระหว่างกัน อย่างที่ท่านทูตกล่าวว่า “It’s time to learn from each other!”
