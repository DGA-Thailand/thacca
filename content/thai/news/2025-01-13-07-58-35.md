---
title: THACCAxMELCO เปิดรับสมัคร ทุนฝึกงาน Global Soft Power
image: /images/news/ปกเว็บ.jpg
date: 2025-01-13
draft: false
tags:
  - collaboration
  - ofos
  - food
  - design
  - performance-art
---
Thailand Creative Culture Agency (THACCA) ร่วมกับ Melco Resorts & Entertainment บริษัทผู้นำด้านอุตสาหกรรมความบันเทิงครบวงจรระดับโลก ได้ประกาศเปิดรับสมัครทุนใน “โครงการฝึกอบรม THACCA x Melco Global Soft Power Academy”

## ทุน Global Soft Power คืออะไร?

คือ ทุนฝึกงานเพื่อพัฒนาผู้นำด้าน Soft Power ใน 5 สาขาอุตสาหกรรม ได้แก่ และร่วมสัมผัสประสบการณ์การทำงานและเรียนรู้โดยตรงจาก 5 ผู้เชี่ยวชาญระดับโลก ใน 5 เมืองสำคัญ ไม่ว่าจะเป็น มาเก๊า ปารีส ลอนดอน อิตาลี และสหรัฐอเมริกา เป็นเวลา 3 เดือนเต็ม “โดยไม่เสียค่าใช้จ่าย”

## เรียนรู้ประสบการณ์ตรงจาก 5 ผู้เชี่ยวชาญระดับโลก

#### อลัง ดูคาส (Alain Ducasse) - สาขาศาสตร์และศิลป์ในการประกอบอาหาร

เชฟเจ้าของดาวมิชลิน 21 ดวง เจ้าของร้านอาหารกว่า 30 ร้านทั่วโลก ผู้ก่อตั้ง Teritoria เครือข่ายร้านอาหารและโรงแรมกว่า 500 แห่งทั่วยุโรป และผู้ก่อตั้งแผนกการศึกษาระดับนานาชาติ (Ecole Ducasse) ด้านศิลปะการทำอาหารและขนมอบระดับเวิร์ลคลาส

สถานที่อบรม : เขตบริหารพิเศษมาเก๊าแห่งสาธารณรัฐประชาชนจีน

#### แมธทิว เลฮานเนอร์ (Mathieu Lehanneur) - สาขาการออกแบบและนวัตกรรม

นักออกแบบชาวฝรั่งเศสผู้มีความโดดเด่นในการผสมผสานระหว่างศิลปะ วิทยาศาสตร์ เทคโนโลยี และการออกแบบ และเป็นผู้ออกแบบคบเพลิงในมหกรรมกีฬาโอลิมปิก ปารีส 2024 และพาราลิมปิก

สถานที่อบรม : กรุงปารีส ประเทศฝรั่งเศส

#### วีเวียนา มุสเกตโทลา (Viviana Muscettola) - สาขาสถาปัตยกรรมและการพัฒนาเมือง

นักจัดการโครงการขนาดใหญ่และผังเมืองแห่ง Zaha Hadid Architects (ZHA) ผู้ออกแบบโรงแรม Morpheus ที่ City of Dreams และ Studio City W รวมถึงโรงแรมและสวนน้ำ Epic ในมาเก๊า 

สถานที่อบรม : ลอนดอน ประเทศอังกฤษ

#### จูลิอาโน เปปารินี (Giuliano Peparini) - สาขาศิลปะการแสดงและการออกแบบท่าเต้น

ผู้กำกับศิลป์และเวที และนักออกแบบท่าเต้นที่สร้างผลงานการแสดงมากกว่า 30 ผลงานทั่วโลก ครอบคลุมการแสดงขนาดใหญ่ บัลเลต์โอเปร่า ละครเพลง และงานอีเวนต์ระดับโลก เขาได้ก่อตั้ง PEPARINI ACADEMYสถาบันศิลปะการแสดงนานาชาติ ณ ใจกลางกรุงโรม ประเทศอิตาลี

สถานที่อบรม : ฝรั่งเศส หรือ อิตาลี

#### ริชาร์ด คริสเตียนเซน (Richard Christiansen) - สาขากลยุทธ์การสร้างแบรนด์และการพัฒนาผลิตภัณฑ์สร้างสรรค์

ผู้ก่อตั้ง Chandelier Creative บริษัทครีเอทีฟชื่อดังระดับโลก และก่อตั้ง Flamingo Estate เครือข่ายฟาร์มฟื้นฟูระบบนิเวศกว่า 125 แห่ง และได้ร่วมงานในโครงการต่างๆ กับบุคคลสำคัญระดับโลก เช่น เจน กูดดอลล์ (Jane Goodall), เลอบรอน เจมส์ (LeBron James), เอ็ดเวิร์ด รูสชา (Edward Ruscha)

สถานที่อบรม : สหรัฐอเมริกา

<img src="/images/01_09-ทุน-thaccaxmelco_page_1.jpg" style="width: 100%;object-fit;">



## ใครสมัครทุนได้บ้าง

โครงการนี้ให้ทุนฝึกงานสำหรับ “นักศึกษาไทย” ที่กำลังศึกษาในชั้นปีสุดท้ายหรือเพิ่งจบปีการศึกษา และมีคุณสมบัติดังต่อไปนี้

* ศึกษาในสาขาที่เกี่ยวข้อง เช่น ศิลปะการประกอบอาหาร การออกแบบ สถาปัตยกรรม ศิลปะการแสดง การตลาด หรือการสื่อสาร
* มีความมุ่งมั่น ทุ่มเท และพร้อมที่จะพัฒนาตนเองสู่ความเป็นเลิศในสาขาที่เลือก
* มีความสามารถในการใช้ภาษาอังกฤษหรือภาษาอื่นที่กำหนด (ขึ้นอยู่กับสาขา)

<img src="/images/01_09-ทุน-thaccaxmelco_page_2.jpg" style="width: 100%;object-fit;">

## โครงการนี้ ดีอย่างไร?

* ทุนจะสนับสนุน “ค่าใช้จ่ายทั้งหมด” โดยครอบคลุมค่าฝึกงาน ค่าเดินทาง และค่าใช้จ่ายในการอยู่อาศัย ตลอดระยะเวลา 3 เดือน
* ได้ประสบการณ์ตรงจากการทำงานใกล้ชิดกับเมนเทอร์ระดับโลก
* มีโอกาสได้ทำงานในเมืองสำคัญระดับโลก เช่น มาเก๊า ปารีส ลอนดอน สหรัฐอเมริกา และอิตาลี
* ได้เรียนรู้และสัมผัสมาตรฐานการทำงานระดับสากลในอุตสาหกรรมซอฟต์พาวเวอร์

<img src="/images/01_09-ทุน-thaccaxmelco_page_3.jpg" style="width: 100%;object-fit;">



## กระบวนการคัดเลือก

#### รับสมัคร (8 มกราคม - 28 กุมภาพันธ์ 2568)

* เปิดรับสมัครผ่านเว็บไซต์ thaccaxmelcoacademy.com
* เอกสารประกอบการรับสมัครเป็นภาษาอังกฤษ ประกอบด้วย

  * วิดีโอแนะนำตัวเอง ความยาว 60 วินาที
  * ประวัติผู้สมัคร
  * แฟ้มผลงานที่ผ่านมา
  * จดหมายแสดงแรงจูงใจในการเข้าร่วมโครงการ
  * หนังสือรับรองความสามารถทางภาษาอังกฤษหรือภาษาฝรั่งเศส (ถ้ามี)

#### คัดกรองเบื้องต้น (1-14 มีนาคม 2568)

* พิจารณาเบื้องต้นและคัดเลือกผู้สมัครตามเกณฑ์การสัมภาษณ์กับทีมโครงการ

#### ประเมินคะแนน (15–31 มีนาคม 2568) 

* ประเมินคะแนนด้านความคิดสร้างสรรค์ ทักษะทางเทคนิค และความเหมาะสมกับความเชี่ยวชาญของเมนเทอร์ 

#### คัดเลือกขั้นสุดท้าย (1 เมษายน – 30 พฤษภาคม 2568) 

* คัดเลือกผู้สมัคร 10 ท่านต่อเมนเทอร์ 1 ท่านเพื่อเข้าสัมภาษณ์ 

#### ประกาศผลและการอบรม 

* การประกาศผล: ประกาศรายชื่อผู้ได้รับคัดเลือกในงาน THACCA SPLASH : Soft Power Forum เดือนมิถุนายน 2568 จำนวน 1 คนต่อสาขา รวมทั้งหมด 5 คน 
* กำหนดการฝึกอบรม: คาดว่าจะเริ่มการฝึกอบรมในช่วงต้นปี 2569 (ประมาณเดือนมีนาคม-มิถุนายน 2569) 

### รับสมัครแล้ว ตั้งแต่วันที่ 8 มกราคม - 28 กุมภาพันธ์ 2568

### สามารถสมัครผ่านเว็บไซต์ thaccaxmelcoacademy.com

<img src="/images/01_09-ทุน-thaccaxmelco_page_4.jpg" style="width: 100%;object-fit;">
