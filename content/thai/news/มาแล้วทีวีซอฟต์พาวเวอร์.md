---
title: มาแล้วทีวีซอฟต์พาวเวอร์!
image: /images/news/450801608_122164145138197611_2087270413832469271_n-2.jpg
date: 2024-07-12
draft: false
---
คุณแพทองธาร ชินวัตร ประธานกรรมการพัฒนาซอฟต์พาวเวอร์แห่งชาติ กล่าวปาฐกถาในหัวข้อ “ก้าวสู่ปีที่ 36 NBT NEW ERA” ที่อาคารศูนย์ปฏิบัติการแพร่ภาพออกอากาศการกระจายเสียงวิทยุและการให้บริการข่าวสารภาครัฐ สถานีโทรทัศน์ NBT

“เราอยากเห็นสื่อของรัฐบาลมีคุณภาพ มีความน่าเชื่อถือ มีคอนเทนต์หลากหลาย มีความน่าสนใจ และมีการปรับตัวอยู่ตลอดเวลา เพื่อตอบสนองความต้องการและเข้าถึงผู้ชมให้มากขึ้น ซึ่ง NBT เป็นสถานีที่มีศักยภาพและความพร้อมทั้งบุคลากร สถานที่ และอุปกรณ์”

“เราคาดหวังอยากเห็นการเปลี่ยนแปลงของ NBT ครั้งใหญ่ให้ไปไกลในระดับเดียวกับช่อง Arirang TV ของประเทศเกาหลีใต้ NHK ของประเทศญี่ปุ่น ที่นำเสนอคอนเทนต์ทั้งวัฒนธรรมดั้งเดิมและวัฒนธรรมร่วมสมัย ในรูปแบบรายการสารคดี รายการเรียลลิตี้ ดนตรี เพลง ภาพยนตร์ รวมถึงสอนภาษา”

“NBT ควรเป็นสถานีโทรทัศน์ที่ส่งเสริม Soft Power ผลักดัน 11 อุตสาหกรรมซอฟต์พาวเวอร์ และจะเป็นพื้นที่สำคัญให้คนไทยทุกคน ทุกรุ่น ทุกภูมิภาคได้มาแสดงศักยภาพสร้างสรรค์ด้านต่าง ๆ ไม่ว่าจะ TPOP ลูกทุ่ง หมอลำ สารคดี ละคร ภาพยนตร์ การทำอาหาร”

“NBT จะเป็นเหมือนประตูสู่โลกกว้าง เราจะต้องสื่อสารได้มากกว่า 2 ภาษา จะไม่มีเพียงแค่ภาษาไทยกับอังกฤษ แต่จะต้องมีภาษาจีน เกาหลี ญี่ปุ่น สเปน ฝรั่งเศส และอื่น ๆ ด้วย เพื่อเผยแพร่วัฒนธรรมสร้างสรรค์ ทั้งวัฒนธรรมไทยใหม่ที่มีเสน่ห์ และดั้งเดิมที่น่าหลงใหล ให้ออกไปสู่สายตาของคนทั้งโลก”
