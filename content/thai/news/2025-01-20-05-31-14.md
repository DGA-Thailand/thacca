---
title: รับสมัคร เอกชนด้านแฟชั่นไปร่วมแสดงสินค้างาน Fashion InStyle ฮ่องกง
image: /images/news/web_thaccaxhktdc.jpg
date: 2025-01-20
draft: false
tags:
  - collaboration
  - fashion
---
## THACCA x HKTDC เปิดรับสมัครเอกชนไทยด้านแฟชั่นไปร่วมงานมหกรรมสินค้าแฟชั่นชั้นนำของเอเชีย Fashion InStyle ฟรีตั๋ว-โรงแรม-ค่าบูธ

.

Thailand Creative Culture Agency (THACCA) ร่วมกับ Hong Kong Trade Development Council (HKTDC) ขอเชิญชวนผู้ประกอบการด้านแฟชั่นไทย ที่มีศักยภาพและสนใจอยากออกไปแสดงสินค้าของตนในต่างประเทศ “สมัครเพื่อขอรับการสนับสนุนทุน” เพื่อเข้าร่วมงานแสดงสินค้าภายในงาน “Fashion InStyle งานมหกรรมสินค้าแฟชั่นชั้นนำของเอเชีย” ณ เขตบริหารพิเศษฮ่องกง สาธารณรัฐประชาชนจีน ระหว่างวันที่ 27-30 เมษายน 2568

.

## งาน Fashion InStyle คุณจะได้พบเจออะไรบ้าง

.

* ผู้จัดแสดงสินค้าแฟชั่น มากกว่า 450 บริษัท จาก 10 ประเทศและภูมิภาค 
* ผู้ซื้อและผู้เข้าร่วมงาน มากกว่า 26,000 ราย จากกว่า 100 ประเทศทั่วโลก
* ตื่นตากับการแสดงเปิดตัวคอลเล็กชันใหม่ผ่าน “แฟชั่นพาเหรด”
* ความรู้จากกิจกรรมการสัมมนา โดยผู้เชี่ยวชาญด้านเทรนด์แฟชั่นและอื่นๆ
* โอกาสในการขยายตลาด ผ่านการเจรจาทางธุรกิจมากกว่า 500 คู่ 

.

## คุณสมบัติของผู้มีสิทธิขอรับการสนับสนุน

.

1.  เป็นผู้ประกอบการ “นิติบุคคล” ในกลุ่มอุตสาหกรรมไลฟ์สไตล์และแฟชั่น และ เริ่มดำเนินธุรกิจมาไม่น้อยกว่า 1 ปี นับจากวันที่จดทะเบียนถึงวันที่รับสมัคร และมีการยื่นเสียภาษีอย่างถูกต้อง
2.  ผลิตภัณฑ์จำเป็นต้องเกี่ยวข้องกับแนวคิด Innovation, Biodegradable, Recycled, Sustainable, Cultural Heritage อย่างใดอย่างหนึ่ง
3.  ต้องไม่เป็นสินค้าลอกเลียนแบบ สินค้าละเมิดลิขสิทธิ์ หรือละเมิดทรัพย์สินทางปัญญา
4.  มีความพร้อมขยายตลาดสู่ต่างประเทศและมีมาตรฐานรับรองผลิตภัณฑ์ และมีศักยภาพในการรับยอดสั่งซื้อจากต่างประเทศจำนวนมาก
5.  สื่อสารภาษาอังกฤษในระดับดี เนื่องจากผู้ผ่านการคัดเลือกจะได้เข้าร่วมกิจกรรมจับคู่และเจรจาธุรกิจกับคู่ค้าต่างชาติ
6.  สามารถรับผิดชอบค่าใช้จ่ายในการเข้าร่วมงานนอกเหนือจากค่าบัตรโดยสารเครื่องบินและค่าที่พัก ได้แก่ ค่าขนส่งสินค้า ภาษีนำเข้า การเดินทาง และค่าอาหารภายในฮ่องกง) 
7.  ไม่เคยเป็นผู้ที่มีประวัติหรือพฤติกรรมที่ปฏิบัติตนไม่เหมาะสมต่อเจ้าหน้าที่ หรือไม่ปฏิบัติตามเงื่อนไขการร่วมงานที่ผ่านมาของโครงการ หรือเคยบอกเลิกการเข้าร่วมกิจกรรมอย่างกะทันหัน

.

## สนับสนุนอะไรบ้าง

.

1.  ค่าตั๋วเครื่องบินไปกลับกรุงเทพฯ-ฮ่องกง ชั้น Economy 1 ใบต่อบริษัท
2.  โรงแรมใกล้สถานที่จัดงาน 5 คืน
3.  ค่าบูธ ขนาด 9 ตารางเมตร ต่อ 1 บริษัท

\*\* โดยตั๋วเครื่องบินและโรงแรม ทาง HKTDC จะเป็นผู้ทำการจองให้

.

สมัครขอรับการสนับสนุนได้แล้ว 

ตั้งแต่วันที่ 17-31 มกราคม 2568

ผ่านสแกน QR Code ในโปสเตอร์ หรือ 

สมัครผ่านลิงก์ : [https://shorturl.asia/S9szB](https://www.shorturl.asia/S9szB)

.

## ประกาศรายชื่อ

ภายในสิ้นเดือนกุมภาพันธ์ ผ่านเพจ Facebook : THACCA

.

หมายเหตุ : THACCA และ HKTDC ขอสงวนสิทธิ์การสนับสนุนเพียง 30 รายเท่านั้น



<img src="/images/poster_thaccaxhktdc_2.jpg" style="width: 100%;object-fit;">
