---
title: รับสมัคร ทุนอุดหนุนสนับสนุนเทศกาลประกาศรางวัลภาพยนตร์ ละคร ซีรีส์ สารคดี
  แอนิเมชัน ในประเทศไทย 2568
image: /images/news/ทุนจัดเทศกาลหนัง.jpg
date: 2025-01-22
draft: false
tags:
  - film
---
## **โครงการ เงินอุดหนุนสนับสนุนเทศกาลงานประกาศรางวัล ภาพยนตร์ ละคร ซีรีส์ สารคดี แอนิเมชัน ในประเทศไทย ประจำปีงบประมาณ 2568**

.

Thailand Creative Culture Agency (THACCA) โดยอนุกรรมการขับเคลื่อนอุตสาหกรรมด้านภาพยนตร์ ละคร ซีรีส์ สารคดี และแอนิเมชัน ร่วมกับ กรมส่งเสริมวัฒนธรรม กระทรวงวัฒนธรรม ได้จัดทำโครงการ “เงินอุดหนุนสนับสนุนเทศกาลงานประกาศรางวัล ภาพยนตร์ ละคร ซีรีส์ สารคดี แอนิเมชัน ในประเทศไทย ประจำปีงบประมาณ 2568” 

.

เพื่อเปิดโอกาสให้คณะบุคคล ชมรม สมาคม มูลนิธิ สถาบันอุดมศึกษาเอกชน หรือในกำกับของรัฐ หรือหน่อยงานอื่นที่มีความสนใจขอรับการสนับสนุนงบประมาณเพื่อจัดกิจกรรมงานเทศกาลประกาศรางวัลต่างๆ ด้านภาพยนตร์ ละคร ซีรีส์ สารคดี และแอนิเมชันในประเทศ ตลอดปี 2568 

.

โดยโครงการที่จะขอรับการอุดหนุนจะต้องมีลักษณะอย่างใดอย่างหนึ่งหรือหลายอย่าง ดังต่อไปนี้

.

1. เป็นภารกิจที่อยู่ภายใต้อำนาจของกรมส่งเสริมวัฒนธรรม

2. สร้างความตระหนักรู้ถึงความสำคัญของภาพยนตร์ ละคร ซีรีส์ สารคดี แอนิเมชัน และส่งเสริมการแลกเปลี่ยนทางศิลปวัฒนธรรมผ่านภาพยนตร์ในเทศกาล ทั้งในส่วนกลางและภูมิภาค

3. ส่งเสริมอุตสาหกรรมภาพยนตร์ผ่านการจัดเทศกาลภาพยนตร์ ละคร ซีรีส์ สารคดี แอนิเมชัน เช่น การสนับสนุน Micro Cinema หรือ เทศกาลภาพยนตร์นานาชาติที่จัดในประเทศไทย

4. สร้างความภาคภูมิใจและเป็นเกียรติภูมิให้แก่ผู้ผลิตภาพยนตร์​ ละคร ซีรีส์ สารคดี แอนิเมชัน ที่มีผลงานดีเด่น

.

ผู้ที่สนใจสามารถยื่นเอกสารขอรับการอุดหนุนได้ที่ กรมส่งเสริมวัฒนธรรม กระทรวงวัฒนธรรม โดยควรยื่นเสนอโครงการถึงกรมส่งเสริมวัฒนธรรม ล่วงหน้าอย่างน้อย 30 วันก่อนวันดำเนินโครงการ และการจัดกิจกรรมที่ยื่นเสนอ ต้องเริ่มดำเนินการก่อนวันที่ 30 กันยายน 2568 (วันสุดท้ายของปีงบประมาณ 2568)

.

ทางกรมส่งเสริมวัฒนธรรม จะประกาศผลการพิจารณาโครงการที่ได้รับการสนับสนุนเงินอุดหนุนทางเว็บไซต์ [www.culture.go.th](http://www.culture.go.th) และจะส่งหนังสือแจ้งผลการพิจารณาให้แก่ผู้ที่ได้รับการอุดหนุนทราบตามที่อยู่ที่ระบุในแต่ละโครงการ

.

ผู้ที่สนใจสามารถตรวจสอบรายละเอียดของ หลักเกณ์การขอรับการจัดสรรเงินอุดหนุนได้ที่ 

เว็บไซต์กรมส่งเสริมวัฒนธรรม [www.culture.go.th](http://www.culture.go.th) 

หรือ อ่านได้ที่ <https://www.culture.go.th/culture_th/download/Newfile/pp1.pdf> 

.

<img src="/images/poster_ทุนเทศกาลภาพยนตร์.jpg" style="width: 100%;object-fit;">
