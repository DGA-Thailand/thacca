---
title: Branding ให้ปังถูกใจ AI ช่วยคุณได้ ภาพบรรยากาศการอบรม AI Branding & Marketing
image: /images/news/blank-5-grids-collage-27-.jpg
date: 2024-12-25
draft: false
tags:
  - ofos
  - fashion
---
ความรู้แน่นๆ กับโครงการ “พัฒนาศักยภาพบุคลากรในอุตสาหกรรมแฟชั่นด้วย เอไอ แบรนด์ดิ้งแอนด์มาร์เก็ตติ้ง” (Upskill-Reskill AI Branding & Marketing) ระหว่างวันที่ 29 พฤศจิกายน - 1 ธันวาคม และ วันที่ 23  ธันวาคม 2567 ณ Fortune Event Space ฟอร์จูนทาวน์ พระราม 9 และ Emsphere กรุงเทพฯ

โดยตลอดระยะเวลาการอบรมที่ผ่านมา อัดแน่นด้วยความรู้แบบจุกๆ ไม่ว่าจะเป็น เทคนิคการสร้าง Personal Branding ให้แตกต่างและโดดเด่นไปจากแบรนด์อื่นยังไง การสร้างและวางแผน Content ด้วย AI การสร้างโปรไฟล์แบบมืออาชีพและเข้าใจในการกลไกอัลกอริทึมของ TikTok นอกจากนี้ยังเปิดโอกาสให้ผู้เข้าร่วมได้ทดลองประยุกต์ใช้ AI ในการวิเคราะห์และวางแผนการตลาด สำหรับการนำไปใช้กับแผนธุรกิจของตนเองในอนาคต

โครงการสนับสนุนโดย THACCA-Thailand Creative Culture Agency และจัดทำกิจกรรมโดยอนุกรรมการด้านแฟชั่น ร่วมกับ กรมส่งเสริมอุตสาหกรรม (DIPROM) และสถาบันพัฒนาอุตสาหกรรมสิ่งทอ (THTI) ภายในนโยบาย “หนึ่งครอบครัว หนึ่งซอฟต์พาวเวอร์ (OFOS)” ที่มุ่งค้นหาศักยภาพของคนไทยทุกคนที่มีความฝันแต่ขาดโอกาส มาทำการอบรมพัฒนาทักษะความรู้ด้านสร้างสรรค์ทั้ง Upskill และ Reskill เพื่อให้สามารถเริ่มต้นเดินหน้าในเส้นทางที่เขาฝันไว้ มีงานที่ดี มีรายได้ที่สูงสมกับทักษะ และยังเป็นการยกระดับคุณภาพชีวิตของคนไทยทุกคนอีกด้วย
