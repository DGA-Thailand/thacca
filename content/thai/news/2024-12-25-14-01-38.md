---
title: ประชุมหาทางออกร่วมกันเรื่อง Micro Cinema
  พร้อมแก้กฎหมายเพื่อคนตัวเล็กในอุตสาหกรรมภาพยนตร์
image: /images/news/blank-5-grids-collage-28-.jpg
date: 2024-12-25
draft: false
tags:
  - film
---
วันที่ 25 ธ.ค. 2567 “นพ.สุรพงษ์ สืบวงศ์ลี” ประธานกรรมการพัฒนาซอฟต์พาวเวอร์แห่งชาติ ร่วมกับ “ม.ร.ว.เฉลิมชาตรี ยุคล” ประธานอนุกรรมการขับเคลื่อนอุตสาหกรรมด้านภาพยนตร์ ละคร ซีรีส์ สารคดี และแอนิเมชัน, “ศานนท์ หวังสร้างบุญ” รองผู้ว่าราชการกรุงเทพมหานคร, “สุภาพ หริมเทพาธิป” ผู้ก่อตั้ง Doc Club & Pub , ผู้แทนกรมส่งเสริมวัฒนธรรม, ผู้แทนกรมโยธาธิการและผังเมือง และคณะอนุกรรมการภาพยนตร์ ละคร ซีรีส์ สารคดี และแอนิเมชัน ได้จัดประชุมร่วมกันเพื่อแก้ไขปัญหาเรื่องโรงภาพยนตร์ขนาดเล็ก (Micro-Cinema) ณ บ้านพิษณุโลก

✳︎ โดยในการหารือมีสาระสำคัญดังต่อไปนี้

1. สรุปแนวทางการจัดทำร่างแก้ไขกฎกระทรวงว่าด้วยการอนุญาตให้ใช้อาคารเพื่อประกอบกิจการโรงมหรสพ เพื่อเปิดโอกาสให้โรงภาพยนตร์ขนาดเล็ก (Micro Cinema) สามารถดำเนินกิจการได้อย่างถูกต้อง ปลอดภัย และส่งเสริมระบบนิเวศของอุตสาหกรรมภาพยนตร์

2. ตกลงร่วมกันถึงแนวทางการปฎิบัติ เพื่อให้โรงภาพยนตร์ขนาดเล็ก (Micro Cinema) สามารถดำเนินการต่อได้ในช่วงระยะเวลารอการแก้ไขกฎหมายที่เกี่ยวข้อง

ในการประชุมครั้งนี้ สร้างความพอใจและความเข้าใจที่ตรงกันในการหาทางออก ระหว่างภาคเอกชนและหน่วยงานภาครัฐ ทั้งนี้หน่วยงานที่เกี่ยวข้องจะเร่งดำเนินการตามแนวทางที่ได้หารือกันไว้ต่อไป
