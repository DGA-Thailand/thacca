---
title: "นายแพทย์สุรพงษ์ สืบวงศ์ลี ร่วมงาน Style Bangkok 2024"
image: /images/news/mixcollage-26-mar-2024-09-22-am-9232-2.jpg
date: 2024-03-25T02:23:00.000Z
tags:
  - fashion
---
นายแพทย์สุรพงษ์ สืบวงศ์ลี ร่วมงาน Style Bangkok 2024 งานแสดงสินค้าไลฟ์สไตล์และแฟชั่นของไทยที่เรียกได้ว่าอยู่ระดับแนวหน้าของเอเชีย

ภายในงานได้รวบรวมสินค้าที่ออกแบบและรังสรรค์โดยฝีมือคนไทย ที่หยิบเอาภูมิปัญญาที่เป็นเสน่ห์ของไทยมาผสานเข้ากับความคิดสร้างสรรค์ จนเกิดเป็นสินค้ารูปแบบใหม่ที่มีความทันสมัยผสมกับกลิ่นอายความเป็นไทยได้อย่างลงตัว 

โดยมีสินค้าหลายประเภทจากหลายกลุ่มธุรกิจ ทั้งในและต่างประเทศมาร่วมจัดแสดงในงานครั้งนี้ ไม่ว่าจะเป็นสินค้า OTOP Premium สินค้าที่เป็นงานตกแต่ง สินค้าแฟชั่นที่เน้นงานออกแบบสร้างสรรค์และเน้นใช้ในประจำวัน รวมถึงสินค้าที่ได้รับรางวัลนวัตกรรมสมัยใหม่ และรางวัลความคิดสร้างสรรค์อีกมากมาย 

แนวคิดหลักของงานในปีนี้คือ “Chicnature” ที่ว่าด้วยแนวคิด Sustainability และ แนวคิด ESG (แนวคิดด้านการพัฒนาองค์กรสู่ความยั่งยืนที่ย่อมาจาก Environment Social และ Governance) ซึ่งกำลังเป็นแนวคิดสำคัญของโลกในทุกวันนี้

นอกจากการจัดแสดงสินค้าแล้ว ในงานยังมีกิจกรรมบรรยายสาธารณะและกิจกรรม Business Matching เพื่อสร้างโอกาสทางธุรกิจและผลักดันสินค้าไทยให้ไปอยู่ระดับโลกด้วย

กิจกรรมนี้เป็นการร่วมมือระหว่าง กรมส่งเสริมการสร้างระหว่างประเทศ (DITP) กระทรวงพาณิชย์ และสภาหอการค้าแห่งประเทศไทย ที่จัดขึ้นในวันที่ 20-24 มีนาคม 2567 ที่ผ่านมา
