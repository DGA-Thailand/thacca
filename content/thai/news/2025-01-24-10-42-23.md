---
title: นายกฯ ประกาศพร้อมสร้างรายได้ใหม่ให้เศรษฐกิจไทย กลางเวที World Economic
  Forum 2025
image: /images/news/album-1_davos_ing_webcover1.jpg
date: 2025-01-23
draft: false
tags:
  - committee
  - collaboration
---
<style>

body {

color: black;

}

h3 {

color: #ca2031;

font-family: "IBM Plex Sans Thai", sans-serif;

font-weight: bold;

font-size: 26px;

line-height: 1.8;

}

h4 {

color: black;

font-family: "sarabun", sans-serif;

font-weight: bold;

font-size: 18px;

line-height: 1.8;

}

h5 {

color: black;

font-family: "sarabun", sans-serif;

font-weight: lighter;

font-size: 18px;

line-height: 1.8;

}

</style>

##### “อย่าละสายตาจากซอฟต์พาวเวอร์”

##### “ดิฉันมาอยู่ที่นี่ในวันนี้เพื่อบอกทุกท่านว่า ประเทศไทยมีซอฟต์พาวเวอร์ที่มีศักยภาพมากมาย และพร้อมต้อนรับทุกคนจากทั่วทุกมุมโลก วันนี้ดิฉันมาหาโอกาสใหม่ๆ ให้กับคนไทย ดังนั้นปีนี้จะเป็นปีที่ดีสำหรับพี่น้องชาวไทยทุกคน”

##### เป็นประโยคปิดท้ายของนายกรัฐมนตรี ‘แพทองธาร ชินวัตร’ ซึ่งได้ขึ้นเวทีร่วมแลกเปลี่ยนมุมมองกับ Yana Peel หัวหน้าฝ่ายศิลปะ วัฒนธรรม และการสื่อสารระดับโลกของ CHANEL เพื่อถ่ายทอดความแข็งแกร่งของอุตสาหกรรมซอฟต์พาวเวอร์ไทย ในหัวข้อ "Betazone: Not Losing Sight of Soft Power" ในเวที World Economic Forum ประจำปี 2568 (WEF AM25) เมื่อวันที่ 23 ม.ค. 2568 ที่เมืองดาวอส ประเทศสวิตเซอร์แลนด์

<p><br></p>

<img src="/images/quote-01.jpg" style="width: 100%;object-fit;">

<p><br></p>

### ผนึกกำลังรัฐ-เอกชน ผลักดันซอฟต์พาวเวอร์ให้เป็นสะพานเชื่อมไทยสู่โลก

##### บนเวทีนี้ นายกรัฐมนตรีเริ่มต้นบทสนทนาด้วยคำถามว่า “แม้บางคนอาจไม่เคยมาเยือนประเทศไทย แต่ลองคิดดูสิคะ มีใครบ้างที่ไม่เคยได้ยินเรื่องราวของมวยไทย หรือไม่เคยชิมอาหารไทย?” พร้อมอธิบายว่า ซอฟต์พาวเวอร์ของไทยเปรียบเสมือนสะพานที่เชื่อมโยงประเทศกับชาวโลก 

##### รัฐบาลจึงจัดตั้งคณะกรรมการยุทธศาสตร์ซอฟต์พาวเวอร์แห่งชาติ ที่รวบรวมอุตสาหกรรมซอฟต์พาวเวอร์ 13 ด้าน เช่น ภาพยนตร์ การออกแบบ อาหาร กีฬา เกม และดนตรี ในการสร้างความร่วมมือระหว่าง ภาคเอกชนที่เข้าใจปัญหาของอุตสาหกรรม และภาครัฐที่ทำหน้าที่เป็นผู้อำนวยความสะดวกให้อุตสาหกรรมต่างๆ เพื่อสร้างความมั่นคงและมั่งคั่งให้กับเศรษฐกิจไทย 

##### โดยนายกรัฐมนตรีได้กล่าวว่า “นี่คือความร่วมมือระหว่างภาครัฐและเอกชนที่ต้องการผลักดันศักยภาพไทยให้โลกรู้จักมากขึ้น”

<p><br></p>

<img src="/images/album-1_davos_ing_x_5.jpg" style="width: 100%;object-fit;">

<p><br></p>

### ชู อาหารไทย-มวยไทย-เทศกาล-เวลเนส แม่เหล็กดึงดูดเม็ดเงินจากทั่วโลกสู่ไทย

##### จากนั้น นายกรัฐมนตรีได้เล่าถึงตัวอย่างของซอฟต์พาวเวอร์อย่างอาหารไทยว่า “อาหารไทยไม่ใช่แค่อร่อย แต่ยังเป็นอาหารที่ดูแลสุขภาพคนทั่วโลก” ด้วยวัตถุดิบที่เป็นสมุนไพรและเครื่องเทศ ซึ่งไม่เพียงแต่เพิ่มรสชาติให้อาหาร แต่ยังมีประโยชน์ต่อสุขภาพ และยังสะท้อนถึงความหลากหลายทางวัฒนธรรม รสชาติ วัตถุดิบ และวิธีการปรุงของอาหารในแต่ละภูมิภาค

##### พร้อมเล่าถึงความสำเร็จของมวยไทยที่มีโรงเรียนสอนกว่า 40,000 แห่งทั่วโลก โดยรัฐบาลสนับสนุนให้ครูมวยไทยมีการอบรมและได้รับใบรับรอง เพื่อส่งต่อศิลปะการต่อสู้อันงดงามนี้ไปทั่วโลก

##### ภาพยนตร์ก็เป็นอีกหนึ่งไฮไลต์ ที่นายกรัฐมตรีได้เล่าถึงการปรับปรุงกฎหมายที่ช่วยอำนวยความสะดวกให้กองถ่ายต่างชาติมาถ่ายทำในประเทศไทยได้ง่ายขึ้น ทำให้มีกองถ่ายภาพยนตร์จากต่างประเทศจำนวนมากเลือกเดินทางมาถ่ายทำในประเทศไทย “เราต้องการให้โลกเห็นความงดงามของบ้านเรา”

##### พร้อมเสริมว่า ประเทศไทยได้รับความนิยมในฐานะจุดหมายปลายทางการท่องเที่ยวระดับโลก โดยการท่องเที่ยวคิดเป็นสัดส่วนถึง 20% ของ GDP ด้วยความหลากหลายทางภูมิศาสตร์และวัฒนธรรมในแต่ละภูมิภาคดึงดูดนักท่องเที่ยวจากทั่วโลก รัฐบาลจึงมีเป้าหมายผลักดันให้ประเทศไทยเป็น “ประเทศแห่งเทศกาล” ที่มอบประสบการณ์หลากหลายให้กับนักท่องเที่ยวได้ตลอดทั้งปี

##### นอกจากนี้ การท่องเที่ยวเชิงสุขภาพก็เป็นอีกหนึ่งจุดเด่นของไทย ด้วยค่าบริการที่เข้าถึงได้ในราคาไม่แพงและบริการที่หลากหลาย ตั้งแต่การนวดเพื่อผ่อนคลายไปจนถึงการรักษาด้วยแพทย์ทางเลือก ทำให้เป็นที่ชื่นชอบของนักท่องเที่ยวทั่วโลก

##### ก่อนจบการสนทนา นายกรัฐมนตรีได้เน้นย้ำถึงนโยบาย "1 ครอบครัว 1 ซอฟต์พาวเวอร์ (OFOS)” ที่มุ่งสร้างอาชีพกว่า 20 ล้านตำแหน่ง ผ่านการอบรมเพิ่มทักษะใน 13 อุตสาหกรรมซอฟต์พาวเวอร์โดยไม่เสียค่าใช้จ่าย “เราต้องการให้คนไทยทุกคนพร้อมสำหรับอนาคต”

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_2.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_3.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_4.jpg" style="width: 100%;object-fit;"><br></td>
        </tr>
        <tr>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_12.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_6.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_7.jpg" style="width: 100%;object-fit;"><br></td>
        </tr>
        <tr>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_8.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_10.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/album-1_davos_ing_x_11.jpg" style="width: 100%;object-fit;"><br></td>
        </tr>
    </tbody>
</table>

![]()
