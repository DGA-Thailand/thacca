---
title: สภาอุตฯ เปิดตัว สถาบันพัฒนาอุตสาหกรรมสร้างสรรค์และซอฟต์พาวเวอร์ (CISPI)
  ผนึกรัฐ-เอกชนฝ่าความท้าทายแห่งยุคสมัย
image: /images/news/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_webcover1.jpg
date: 2025-01-14
draft: false
tags:
  - committee
  - fashion
  - food
  - games
  - wellness
  - tourism
  - collaboration
---
<style>

body {

color: black;

}

h3 {

color: #ca2031;

font-family: "IBM Plex Sans Thai", sans-serif;

font-weight: bold;

font-size: 26px;

line-height: 1.8;

}

h4 {

color: black;

font-family: "sarabun", sans-serif;

font-weight: bold;

font-size: 18px;

line-height: 1.8;

}

h5 {

color: black;

font-family: "sarabun", sans-serif;

font-weight: lighter;

font-size: 18px;

line-height: 1.8;

}

</style>

##### สภาอุตสาหกรรมแห่งประเทศไทย (ส.อ.ท.) จัดงานแถลงข่าวเปิดตัว “สถาบันพัฒนาอุตสาหกรรมสร้างสรรค์และซอฟต์พาวเวอร์” หรือ Creative Industry and Soft Power Institute (CISPI) โดยมี นพ.สุรพงษ์ สืบวงศ์ลี ประธานกรรมการพัฒนาซอฟต์พาวเวอร์แห่งชาติ  นายเกรียงไกร เธียรนุกุล ประธานสภาอุตสาหกรรมแห่งประเทศไทย ร่วมงานเปิดตัวพร้อมกล่าวแสดงวิสัยทัศน์การพัฒนาซอฟต์พาวเวอร์ทั้งระบบ

<p><br></p>

<img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_16.jpg" style="width: 100%;object-fit;">

<p><br></p>

### สถาบันพัฒนาอุตสาหกรรมสร้างสรรค์และซอฟต์พาวเวอร์ (CISPI)

##### สถาบันพัฒนาอุตสาหกรรมสร้างสรรค์และซอฟต์พาวเวอร์ (CISPI) ภายใต้สภาอุตสาหกรรมแห่งประเทศไทย (ส.อ.ท.) ถูกจัดตั้ง โดยมีวัตถุประสงค์หลักเพื่อเชื่อมโยงภาครัฐและเอกชนที่เกี่ยวเนื่องในการสร้างระบบนิเวศของอุตสาหกรรมไทยสู่อุตสาหกรรมสร้างสรรค์ด้วยซอฟต์พาวเวอร์ (Soft Power) ซึ่งจะรวมถึงวัฒนธรรม (Culture) มรดกประเพณี (Heritage) และภูมิปัญญา (Wisdom) ของไทย เพื่อผลักดันให้เป็นเครื่องยนต์เศรษฐกิจใหม่ ที่จะช่วยผลักดันเศรษฐกิจและอุตสาหกรรมของประเทศสู่อุตสาหกรรมยุคใหม่ที่เพิ่มคุณค่าและมูลค่าด้วยอัตลักษณ์ไทย ตลอดจนส่งเสริมเรื่องการสร้างแบรนด์ของสินค้าไทยเพื่อให้สามารถแข่งขันในเวทีโลกระยะยาว

<p><br></p>

<img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_x_2.jpg" style="width: 100%;object-fit;">

<p><br></p>

### พลิกวิกฤตให้เป็นโอกาศ ปรับโครงสร้างเศรษฐกิจไทย ด้วยศักยภาพของคนไทย

##### นพ.สุรพงษ์ สืบวงศ์ลี ประธานกรรมการพัฒนาซอฟต์พาวเวอร์แห่งชาติ ได้กล่าวถึงนโยบายของรัฐบาลในการเพิ่มความสามารถการแข่งขันและวางรากฐานสู่การพัฒนาประเทศในอนาคตว่า มีองค์ประกอบที่สำคัญ คือ การส่งเสริมยกระดับภูมิปัญญาไทย ไปสู่วัฒนธรรมสร้างสรรค์ (Creative Culture) เพื่อส่งเสริมซอฟต์พาวเวอร์ (Soft Power) ของประเทศ ซึ่งในการนี้ THACCA (Thailand Creative Culture Agency) จะเป็นหน่วยงานกลางที่ทำหน้าที่ส่งเสริมอุตสาหกรรมวัฒนธรรมสร้างสรรค์ทั้งระบบ เพื่อให้ไทยก้าวข้ามกับดักรายได้ปานกลาง ผ่านวัฒนธรรมสร้างสรรค์ (Creative Culture) และเป็นหนึ่งในผู้นำด้านซอฟต์พาวเวอร์ระดับโลก

##### “เรากำลังเผชิญสภาวะยากลำบากทางเศรษฐกิจ แต่ทุกวิกฤตล้วนคือ โอกาสในการปรับตัวเพื่ออยู่รอดและเติบโตต่อไปข้างหน้า เหมือนเมื่อสมัยต้มยำกุ้ง เราเผชิญวิกฤต จึงทำให้เราต้องปรับโครงสร้างประเทศครั้งใหญ่ ทำให้การเมืองเปลี่ยนมาถูกนำโดยนโยบายและสามารถฟื้นฟูประเทศได้ในที่สุด ยุคนี้ก็เช่นกัน ถึงเวลาที่เราจะต้องปรับใหญ่อีกครั้งเพื่อให้อยู่รอดและเติบโต รัฐบาลจึงมองว่า ซอฟต์พาวเวอร์ จะเป็นความหวังและเครื่องยนต์ทางเศรษฐกิจตัวใหม่ของไทย เพราะซอฟต์พาวเวอร์ คือ ศักยภาพของคนไทยทุกคน ยิ่งเราสามารถขยายการเติบโตได้มากเท่าไหร่ ผลประโยชน์จะตกและกระจายไปสู่คนไทยทุกคนมากเท่านั้น แต่เรื่องนี้รัฐบาลทำเองไม่ได้ เราจะทำหน้าที่สนับสนุนอย่างถึงที่สุด แต่เอกชนจะต้องเป็นตัวขับเคลื่อนหลัก”

##### <p><br></p>

<img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_x_3.jpg" style="width: 100%;object-fit;">

<p><br></p>

### พลิกอุตสาหกรรมการผลิต สู่ อุตสาหกรรมสร้างสรรค์ ให้เติบโตมากกว่า 1.46 ล้านล้านบาท

##### นายเกรียงไกร เธียรนุกุล ประธานสภาอุตสาหกรรมแห่งประเทศไทย (ส.อ.ท.) กล่าวว่า เศรษฐกิจไทยได้รับผลกระทบมากมายจากการเปลี่ยนแปลงระดับโลกที่สร้างความท้าทายในช่วงเวลาที่ผ่านมา เช่น สงครามการค้า ปัญหาทางภูมิรัฐศาสตร์ การเปลี่ยนแปลงก้าวกระโดดทางเทคโนโลยี การก่อจารกรรมทางไซเบอร์ เป็นต้น อีกทั้งความท้าทายเหล่านี้ มีแนวโน้มส่งผลกระทบต่ออุตสาหกรรมไทยปี 2568 ในหลายๆ ด้านทั้งปัจจัยด้านบวกและลบ โดย ส.อ.ท. ตระหนักถึงความสำคัญของอุตสาหกรรมที่จะกลายเป็นดาวเด่นในปีนี้และอนาคต ซึ่งอุตสาหกรรมสร้างสรรค์ที่ขับเคลื่อนด้วยนโยบาย Soft Power ถือเป็นหนึ่งในนั้น เพราะมีความสำคัญอย่างยิ่งต่อภาคเศรษฐกิจการท่องเที่ยวที่ถือว่าเป็นแรงส่งทางเศรษฐกิจที่สำคัญ

##### “ในแง่ของการพัฒนาอุตสาหกรรมสร้างสรรค์ด้วยซอฟต์พาวเวอร์ไทย ประเทศไทยถือว่ามีความโดดเด่นในเรื่องของวัฒนธรรมที่เป็นเอกลักษณ์ การผลิตที่ละเอียดลออ งดงามผ่านความคิดสร้างสรรค์ และไทยมีโอกาสในการสร้างอุตสาหกรรมการผลิตสู่อุตสาหกรรมสร้างสรรค์ ซึ่งมีมูลค่าทางเศรษฐกิจสูงถึง 1.46 ล้านล้านบาท และคาดว่าจะมีแนวโน้มการเติบโตอย่างต่อเนื่องในทุกๆ ปี” นายเกรียงไกร กล่าว

##### <p><br></p>

<img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_14.jpg" style="width: 100%;object-fit;">

<p><br></p>

### 6 กลุ่มงานนำร่อง ขยายซอฟต์พาวเวอร์เป็นศูนย์กลางระดับภูมิภาค

##### ทางด้าน นางพิมพ์ใจ ลี้อิสสระนุกูล ประธานสถาบันพัฒนาอุตสาหกรรมสร้างสรรค์และซอฟต์พาวเวอร์ กล่าวว่า ภายใต้บริบทของความเปลี่ยนแปลงระดับโลกที่ท้าทายและส่งผลต่อระบบโครงสร้างทางเศรษฐกิจของประเทศไทย ภารกิจของสถาบันฯ คือ การผลักดันเอกลักษณ์ไทย โดยสร้างแบรนด์ Thailand as a Brand และหา Product Champion รวมทั้งสร้างระบบนิเวศแห่งความร่วมมือ 

##### โดยในระยะเริ่มต้น สถาบันฯ ได้กำหนด 6 กลุ่มงานนำร่องในการพัฒนา ได้แก่ อาหาร แฟชั่น อัญมณี เกม ความเป็นอยู่ที่ดี (Wellness) และซอฟต์พาวเวอร์ภูมิภาค โดยมีรายละเอียดดังนี้

##### **(1) อาหาร** : เป้าหมาย คือ อาหารไทยสู่ Top 10 โลก โดยใช้ “THAI SELECT” ของกระทรวงพาณิชย์เป็น Umbrella Brand รับรองมาตรฐานรสชาติอาหารไทย ตั้งแต่ระดับปลายน้ำ คือ ร้านอาหาร จนถึงต้นน้ำของซัพพลายเชน คือ วัตถุดิบ เครื่องปรุงอาหารไทยที่มาจากภาคการเกษตร โดยมีโครงการฟู้ดวัลเลย์ (Food Valley) และโครงการอุตสาหกรรมเกษตรอัจฉริยะ หรือ Smart Agriculture Industry (SAI) ของ ส.อ.ท. ร่วมพัฒนา

##### **(2) แฟชั่น** : เป้าหมาย คือ การสร้างแบรนด์แฟชั่นไทย สู่ Top 10 โลก โดยพัฒนาร่วมกับผู้ออกแบบและซัพพลายเชน ตลอดจนส่งเสริมการทำนวัตกรรมในอุตสาหกรรมแฟชั่น การใช้เทคโนโลยีดิจิทัลในการออกแบบ ตลอดจนการพัฒนาวัสดุที่ยั่งยืน

##### **(3) อัญมณี** : มีหมุดหมายให้ประเทศไทยเป็นศูนย์กลางด้านอัญมณีและเครื่องประดับ (Gem & Jewelry) ระดับภูมิภาค

##### **(4) เกม** : มีเป้าหมายทดแทนเกมนำเข้าด้วยเกมไทยในสัดส่วน 10% ของยอดนำเข้า ซึ่งประเมินมูลค่าได้ถึงเกือบ 4 หมื่นล้านบาท โดยนักสร้างสรรค์เกมไทยที่มีศักยภาพ

##### **(5) เวลเนส (Wellness)** : มีเป้าหมายเพื่อนำเสน่ห์แห่ง Wellness ของไทยให้เป็นแบรนด์ที่สร้างความประทับใจและพึงพอใจทั่วโลก

##### **(6) ซอฟต์พาวเวอร์ภูมิภาค** : ด้วยการสร้างโมเดลผ่านการสร้างสื่อเข้าถึงง่าย ทั้งทางรายการโทรทัศน์และช่องทางออนไลน์ เป็นรายจังหวัดสู่สาธารณะในวงกว้าง การแนะนำ Soft Power ของจังหวัดในรูปแบบคนท้องถิ่น รวมทั้งการแนะนำผลิตภัณฑ์อัตลักษณ์ของจังหวัดและกำหนดแบรนด์

##### “ขอขอบคุณภาครัฐที่ให้ความสำคัญต่อสภาอุตสาหกรรมแห่งประเทศไทย โดยแต่งตั้งกรรมการเป็นผู้แทนในคณะยุทธศาสตร์ซอฟต์พาวเวอร์แห่งชาติและคณะพัฒนาซอฟต์พาวเวอร์แห่งชาติและแต่งตั้งผู้แทนเป็นอนุกรรมการในกลุ่มอุตสาหกรรมอาหาร แฟชั่น เกม และ Wellness ตลอดจนส่งเสริมให้มีผู้แทนร่วมในทั้ง 12 กลุ่มอุตสาหกรรมเพื่อความคล่องตัวในการประสานงาน สถาบัน CISPI พร้อมสร้าง Enabling Eco-system เพื่อเป็น New Growth Engine ของอุตสาหกรรมไทย ด้วย Soft Power ไทยตามแนวคิด Thainess: High Tech to High Touch จากความเก่าเก๋าที่มี เป็นความใหม่ที่สร้างสรรค์ ทำอัตลักษณ์ไทยให้จดจำง่าย สร้างความพึงพอใจและความสุขสู่โลก” นางพิมพ์ใจ กล่าวทิ้งท้าย

##### <p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_15.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_13.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_12.jpg" style="width: 100%;object-fit;"><br></td>
        </tr>
        <tr>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_11.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_9.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_7.jpg" style="width: 100%;object-fit;"><br></td>
        </tr>
        <tr>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_fb_6.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_x_4.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/01_15-ปชพ.-ภาพการแถลงข่าว-เปิดตัวสถาบันพัฒนาอุตสาหกรรมสร้างสรรค์และซอฟต์พาวเวอร์_x_1.jpg" style="width: 100%;object-fit;"><br></td>
        </tr>
    </tbody>
</table>
