---
title: '"วิมานหนาม​" กระหึ่มโทรอนโต'
image: /images/news/blank-5-grids-collage-4.jpg
date: 2024-09-10
draft: false
tags:
  - film
---
กระหึ่มเทศกาลภาพยนตร์นานาชาติโทรอนโต 2567 ครั้งที่ 49 ประเทศแคนาดา  (Toronto International Film Festival 2024 : TIFF) สำหรับภาพยนตร์ ‘วิมานหนาม’ ที่ได้รับเลือกให้ฉายเป็น International Premiere และฉายในสาย Discovery หรือในหมวดหมู่ภาพยนตร์เรื่องแรก/เรื่องที่ 2 ที่โดดเด่นจากผลงานผู้กำกับรุ่นใหม่ทั่วโลก โดยมีผู้กำกับ ‘บอส กูโน’ และโปรดิวเซอร์ ‘วัน วรรณฤดี’ เดินทางไปร่วมงานในครั้งนี้ด้วย โดยได้รับความสนับสนุนจาก THACCA-Thailand Creative Culture Agency, กระทรวงวัฒนธรรม, กรมส่งเสริมวัฒนธรรม



สำหรับกระแสตอบรับ ‘วิมานหนาม’ จากเทศกาลครั้งนี้ มีผู้ชมให้ความสนใจเข้าชมอย่างล้นหลาม พร้อมกล่าวรีวิวหนังว่า ‘หนังหักมุม หักไปมา ยังกะถนนคดเคี้ยวที่แม่ฮ่องสอน’ และยังขอถ่ายรูปกับผู้กำกับ-โปรดิวเซอร์ เป็นจำนวนมาก มีแฟนภาพยนตร์บางรายอินจัดถึงขนาดเอา ‘เปลือกทุเรียน’ มามอบให้ผู้กำกับอีกด้วย 



คอหนังจากเทศกาลหนังระดับโลก ยังให้เสียงตอบรับที่ดีขนาดนี้ แฟนๆ ภาพยนตร์ที่ไทย สามารถมาร่วมภาคภูมิใจกับ ‘วิมานหนาม’ ได้ วันนี้ ในโรงภาพยนตร์
