---
title: ภาพยนตร์ ดนตรี เตรียมตั้ง One Stop Service Center (OSSC)
image: /images/news/film-ossc-workshop.jpg
date: 2024-02-27
draft: false
description: อัพเดตความเคลื่อนไหวของอุตสาหกรรมภาพยนตร์และดนตรี โดยหน่วยงานภาครัฐหลายหน่วยงาน เช่น กองกิจการภาพยนตร์และวีดิทัศน์ต่างประเทศ กรมการท่องเที่ยว กรมการปกครอง กรมการจัดหางาน กรมส่งเสริมการปกครองส่วนท้องถิ่น กรุงเทพมหานคร สำนักงานอาหารและยา สำนักงานตำรวจแห่งชาติ และสำนักงานตรวจคนเข้าเมือง ได้จัดประชุมเชิงปฏิบัติการร่วมกับคณะอนุกรรมการขับเคลื่อนอุตสาหกรรมด้านภาพยนตร์และภาคเอกชนที่เกี่ยวข้อง
tags:
  - film
  - music
---

อัพเดตความเคลื่อนไหวของอุตสาหกรรมภาพยนตร์และดนตรี โดยหน่วยงานภาครัฐหลายหน่วยงาน เช่น กองกิจการภาพยนตร์และวีดิทัศน์ต่างประเทศ กรมการท่องเที่ยว กรมการปกครอง กรมการจัดหางาน กรมส่งเสริมการปกครองส่วนท้องถิ่น กรุงเทพมหานคร สำนักงานอาหารและยา สำนักงานตำรวจแห่งชาติ และสำนักงานตรวจคนเข้าเมือง ได้จัดประชุมเชิงปฏิบัติการร่วมกับคณะอนุกรรมการขับเคลื่อนอุตสาหกรรมด้านภาพยนตร์และภาคเอกชนที่เกี่ยวข้อง

มีเป้าหมายเพื่อพัฒนาแนวทางการทำงานและการจัดตั้งต้นแบบ One Stop Service Center (OSSC) เพื่ออำนวยความสะดวก ลดปัญหา ลดขั้นตอนที่เป็นอุปสรรค และเพื่อเพิ่มโอกาสให้กับคนทำภาพยนตร์ ซีรีส์ และดนตรี

โดยภารกิจของ OSSC สำหรับการสนับสนุนอุตสาหกรรมภาพยนตร์ เช่น การขออนุญาต การออกวีซ่า หรือการขอขยายเวลาอยู่ต่อในประเทศให้ผู้ที่สนใจเข้ามาถ่ายทำภาพยนตร์ หรือผู้ที่กำลังถ่ายทำภาพยนตร์ในประเทศไทย ส่วนอุตสาหกรรมด้านดนตรี เช่น การขอใบอนุญาตทำงาน การขอวีซ่า การขออนุญาตใช้พื้นที่ รวมทั้งการใช้เครื่องขยายเสียง และการขออนุมัติ ขออนุญาตในการจัดเทศกาลดนตรีจากหน่วยงานราชการ

โดยจะเริ่มพัฒนาต้นแบบของ One Stop Service Center ด้านซอฟต์พาวเวอร์ในช่วงวันที่  22  ก.พ. -  13  มี.ค. 2567 ก่อนนำผลการพัฒนาต้นแบบเสนอต่อคณะกรรมการพัฒนายุทธศาสตร์ซอฟต์พาวเวอร์แห่งชาติในวันที่ 15 มี.ค. 2567 ต่อไป