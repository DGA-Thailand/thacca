---
title: "THACCA SPLASH: SOFT POWER FORUM 2024
  ครั้งแรกของประเทศไทยกับฟอรัมซอฟต์พาวเวอร์ระดับนานาชาติ"
image: /images/news/448018849_122155828070197611_8782593454846132989_n-1-.jpg
date: 2024-06-12
draft: false
tags:
  - splash
  - committee
---
THACCA SPLASH: SOFT POWER FORUM 2024 ครั้งแรกของประเทศไทยกับฟอรัมซอฟต์พาวเวอร์ระดับนานาชาติ คุณแพทองธาร ชินวัตร ประธานคณะกรรมการพัฒนาซอฟต์พาวเวอร์แห่งชาติ ประกาศให้งานฟอรัมนี้เป็นการปักหมุดเพื่อประกาศให้ทั้งโลกรู้ว่าประเทศไทยจะเอาจริงกับการผลักดันซอฟต์พาวเวอร์

โดยงานฟอรัมนี้เป็นการนำเอาวัฒนธรรม และแรงบันดาลใจจากทั้ง 11 อุตสาหกรรม มาระเบิดพลังวัฒนธรรมสร้างสรรค์ไทยให้ดังไปทั่วโลก ซึ่งจะจัดขึ้นในระหว่างวันที่ 28-30 มิถุนายน 2567 ณ ศูนย์การประชุมแห่งชาติสิริกิติ์ ชั้น G

งานครั้งนี้จะมีเวทีแลกเปลี่ยนระดับนานาชาติ ให้ “ทุกภาคส่วน” มาร่วมกันขับเคลื่อน 11 อุตสาหกรรมวัฒนธรรมสร้างสรรค์ไทย (Creative Culture) ส่งออกซอฟต์พาวเวอร์ไทยสู่ระดับสากล!!

พบกับ 4 โซนอันยิ่งใหญ่บนพื้นที่กว่า 11,230 ตารางเมตร ได้แก่

โซนที่ 1. SPLASH Visionary Zone มี 4 เวที
- Vision Stage: เวทีวิสัยทัศน์รัฐบาล วิสัยทัศน์ของผู้เชี่ยวชาญระดับโลก
- Pathway Stage : เวทีของการแลกเปลี่ยนความคิดเห็นที่นำความสำเร็จทั่วโลกมาถอดบทเรียน
- Performance Stage : เวทีสำหรับคนรุ่นใหม่ให้ได้แสดงความสามารถ
- Podcast Studio : เวที Podcast ที่สัมภาษณ์กันสดๆ ในงาน เจาะลึกมุมมองแนวคิด ของผู้เชี่ยวชาญจากทั่วโลก ที่จะมาแชร์ประสบการณ์ในงาน

โซนที่ 2. นิทรรศการจากทักก้า (THACCA Pavilion) ที่จะนำเสนอทุกเป้าหมาย และแรงผลักดันที่ทักก้ากำลังจะเปลี่ยนแปลงประเทศไทยด้วย Soft Power และสิ่งที่ทักก้าจะทำให้ชีวิตคนไทยดีขึ้นแบบที่ไม่เคยเกิดขึ้นมาก่อน ทำไมถึงต้องมี THACCA อยากรู้ต้องมาให้ได้

โซนที่ 3. SPLASH Master Class: มหากาพย์ Workshops ของ 11 กลุ่มอุตสาหกรรม เฟสติวัล ท่องเที่ยว อาหาร ออกแบบ ศิลปะ ภาพยนตร์ เพลง หนังสือ เกม แฟชั่น และกีฬา เพื่อพัฒนาทักษะและองค์ความรู้ให้แก่บุคลากรในอุตสาหกรรม รวมทั้งสร้างแรงบันดาลใจให้แก่คนรุ่นใหม่ทั้งนักสร้างสรรค์ และนักศึกษา

โซนที่ 4. International Pavilion ประกอบด้วย โอกาส และความสำเร็จของแต่ละประเทศจากนโยบายเกี่ยวกับวัฒนธรรมสร้างสรรค์ ไม่ว่าจะเป็น ประเทศเกาหลีใต้ ญี่ปุ่น อิตาลี

กิจกรรมอื่นๆ
- Hackathon ส่งเสริมให้นักศึกษาระดับมหาวิทยาลัยมา Hack Idea! ตามโจทย์ที่ปล่อยให้
- SPLASH Night การแสดงดนตรี ศิลปะการแสดง มวยไทย และการจัดอาหารรับรองจากคณะอนุกรรมการ

หนึ่งในไฮไลท์ของงาน อาทิ ตัวแทนจากอุตสาหกรรมเฟสติวัล ผู้จัดงาน S20 จากประเทศเกาหลีใต้ ไต้หวัน และฮ่องกง ที่จะมาร่วมเสวนาแลกเปลี่ยนมุมมองในการพาประเพณีสงกรานต์ไทยไปสู่ต่างประเทศ

แน่นอนว่างานนี้เราไม่ได้ต้องการแค่ภาครัฐ ภาคเอกชนเท่านั้น ไม่ว่าคุณจะเป็นใคร นักเรียน นักศึกษา ฟรีแลนซ์ หรือผู้ที่กำลังหาแรงบันดาลใจในการทำงานในโลกอุตสาหกรรมสร้างสรรค์ เราต้องการ “คุณ” มาร่วมเป็นส่วนหนึ่งในงานใหญ่งานแรกของ THACCA

มีหลากหลายอุตสาหกรรม และกิจกรรมแน่นขนาดนี้ หากคุณเป็นคนชอบความสนุก หาความรู้ ผสมไปกับการหาโอกาสในชีวิต เพิ่มมิติใหม่ให้กับงาน ที่มากกว่างานฟอรัม!

มาพบกันได้ที่งาน THACCA SPLASH: SOFT POWER FORUM 2024
วันที่ 28-30 มิถุนายน 2567 ณ ศูนย์การประชุมแห่งชาติสิริกิติ์

มาเติมไอเดีย มาสานความฝัน มาสร้างพลังที่ซ่อนไว้ในตัว

เตรียมตัวให้พร้อม ไปค้นหาโอกาสใหม่ๆ ให้กับชีวิตกัน แล้วเจอกันที่งาน!!
