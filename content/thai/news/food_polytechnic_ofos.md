---
title: 70 สถาบันอาชีวะ เดินหน้าเตรียมความพร้อม “หนึ่งหมู่บ้าน หนึ่งเชฟอาหารไทย”
image: /images/news/food_polytechnic_ofos.jpeg
date: 2024-02-22
draft: false
description: วันที่ 22 ก.พ. “เชฟชุมพล แจ้งไพร” กรรมการยุทธศาสตร์ซอฟต์พาวเวอร์แห่งชาติ และประธานอนุกรรมการขับเคลื่อนอุตสาหกรรมด้านอาหาร พร้อมผู้บริหารและผู้แทนเลขาธิการคณะกรรมการการอาชีวศึกษา และสถาบันอาชีวศึกษากว่า 70 แห่งทั่วประเทศ ได้ประชุมร่วมกันเพื่อขับเคลื่อนโครงการ “หนึ่งหมู่บ้าน หนึ่งเชฟอาหารไทย”
tags:
  - food
  - ofos
---

วันที่ 22 ก.พ. “เชฟชุมพล แจ้งไพร” กรรมการยุทธศาสตร์ซอฟต์พาวเวอร์แห่งชาติ และประธานอนุกรรมการขับเคลื่อนอุตสาหกรรมด้านอาหาร พร้อมผู้บริหารและผู้แทนเลขาธิการคณะกรรมการการอาชีวศึกษา และสถาบันอาชีวศึกษากว่า 70 แห่งทั่วประเทศ ได้ประชุมร่วมกันเพื่อขับเคลื่อนโครงการ “หนึ่งหมู่บ้าน หนึ่งเชฟอาหารไทย”

โครงการ “หนึ่งหมู่บ้าน หนึ่งเชฟอาหารไทย” เป็น 1 ในแผนยุทธศาสตร์ซอฟต์พาวเวอร์ขับเคลื่อนอุตสาหกรรมด้านอาหาร เพื่อสร้างโอกาส สร้างงาน สร้างรายได้ใหม่ให้คนไทย โดยตั้งเป้าว่าจะมีการอบรมประชาชนถึง 75,000 คน เพื่อสร้างเชฟอาหารไทยที่ได้มาตรฐานผ่านการควบคุมและถ่ายทอดความรู้จากเชฟระดับมืออาชีพ 

โดยในที่ประชุมได้มีการทำความเข้าใจและเตรียมความพร้อมของครูผู้สอนและสถานศึกษากว่า 70 แห่ง เพื่อเป็น “ศูนย์ฝึกอบรมเชฟอาหารไทย” ในโครงการฯ และจะเริ่มดำเนินการพัฒนาฝึกอบรมครูผู้สอนต้นแบบในช่วงเดือนเมษายน เพื่อให้ถ่ายทอดความรู้ด้านการประกอบอาหารเป็นไปในทิศทางและมาตรฐานเดียวกัน ก่อนจะเปิดสอนให้กับประชาชนที่สนใจ 10,000 คนแรก ตั้งแต่เดือนพฤษภาคมเป็นต้นไป 