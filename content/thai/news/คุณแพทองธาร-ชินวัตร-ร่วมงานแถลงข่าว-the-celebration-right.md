---
title: "คุณแพทองธาร ชินวัตร ประธานคณะกรรมการพัฒนาซอฟต์พาวเวอร์แห่งชาติ
  ร่วมงานแถลงข่าว “The Celebration : Right to Love”"
image: /images/news/mixcollage-15-may-2024-10-06-pm-8579-1-.jpg
date: 2024-05-14
draft: false
tags:
  - festival
---
คุณแพทองธาร ชินวัตร ประธานคณะกรรมการพัฒนาซอฟต์พาวเวอร์แห่งชาติ ร่วมงานแถลงข่าว “The Celebration : Right to Love” ซึ่งจัดโดยสยามพิวรรธน์ ที่ดิสคัฟเวอรี่พลาซ่า ชั้น G สยามดิสคัฟเวอรี่ เพื่อเตรียมฉลองวาระสำคัญในเดือน Pride Month โดยมีคนดังทั้งวงการการเมือง ภาครัฐ เอกชน และวงการบันเทิงมาร่วมงานมากมาย

เดือนมิถุนายนนี้ จะมีการจัดงาน Pride ตลอดหนึ่งเดือนเต็ม ซึ่งจะมีกิจกรรมมากมายเพื่อร่วมเฉลิมฉลองเดือนแห่งความภาคภูมิใจ เช่น ฟอรัมการเสวนาแลกเปลี่ยนประสบการณ์ของกลุ่ม LGBTQIAN+ งาน Drag Bangkok Festival การประกวด Mister International ในธีม Diversity และการจัดงาน Pride Parade อย่างยิ่งใหญ่โดยภาคประชาชน

นอกจากนี้ ประเทศไทยยังเตรียมเสนอตัวเป็นเจ้าภาพการจัดงาน World Pride 2030 ซึ่งคาดว่าจะสามารถดึงดูดผู้มาร่วมงานจากทั่วโลกได้นับล้านคน ทำให้ชาวต่างชาติเห็นว่าประเทศไทยเที่ยวได้ทุกเดือนและไม่ใช่แค่ใน กทม. แต่เป็นโอกาสของทุกจังหวัดที่จะรองรับนักท่องเที่ยว เพื่อก้าวสู่เป้าหมายใหญ่ในการดันประเทศไทยสู่การเป็น "World Festival Country"
