---
title: จาก “รอตเตอร์ดัม” สู่ “เบอร์ลิน” อีก 2 ภาพยนตร์ไทยในเทศกาลภาพยนตร์นานาชาติ
image: "/images/news/film-berlin-film-festival-74.jpeg"
date: 2024-02-15
draft: false
tags:
  - film
  - bangkok
---

อีกหนึ่งเทศกาลภาพยนตร์ระดับโลกที่ภาพยนตร์ไทยได้มีโอกาสไปอวดโฉม กับ “เทศกาลภาพยนตร์นานาชาติเบอร์ลิน” (Berlin International Film Festival) ครั้งที่ 74  ณ ประเทศเยอรมนี ซึ่งเป็น 1 ใน 3 เทศกาลภาพยนตร์ ที่คณะกรรมการยุทธศาสตร์ซอฟต์พาวเวอร์แห่งชาติมีมติเห็นชอบสนับสนุนงบประมาณส่วนหนึ่งเพื่อสนับสนุนภาพยนตร์ไทยให้ออกฉายสู่สายตาชาวโลก 

หลังจากก่อนหน้านี้ภาพยนตร์ไทยเรื่อง “บัวบ้า” (Crazy Lotus) ได้รับรางวัล Short Tiger Award ในเทศกาลภาพยนตร์นานาชาติรอตเตอร์ดัม (International Film Festival Rotterdam: IFFR) ประเทศเนเธอร์แลนด์

ในเทศกาลภาพยนตร์นานาชาติเบอร์ลินครั้งนี้ มีภาพยนตร์ไทยได้ไปอวดสายตาชาวโลก 2 เรื่องด้วยกัน ได้แก่ 

1. “Here We Are” ภาพยนตร์โดย ‘ชนสรณ์ ชัยกิตติภรณ์’ ร่วมกับ ‘จารุนันท์ พันธชาติ’ และ ‘สุชัญญา แก้วสีนวล’ โปรดิวซ์โดย 'บรรณวิฑิต วิลาวรรณ' และ production by 'we wide wave (วี ไวด เวฟ)'

2. “Myanmar Anatomy” ภาพยนตร์โดย ‘ประพัทธ์ จิวะรังสรรค์’ โปรดิวซ์โดย ‘อ.ไกรวุฒิ จุลพงศธร’ ภาควิชาการภาพยนตร์และภาพนิ่ง คณะนิเทศศาสตร์ จุฬาลงกรณ์มหาวิทยาลัย

นี่ถือเป็นอีกหนึ่งก้าวสำคัญของอุตสาหกรรมภาพยนตร์ไทยที่พวกเราจะเดินหน้าสนับสนุนและขับเคลื่อนอย่างจริงจัง

เช็คโปรแกรมภาพยนตร์ในเทศกาลภาพยนตร์นานาชาติเบอร์ลินได้ที่ : 
https://www.berlinale.de/de/programm/berlinale-programm.html