---
title: เฟ้นหาเสน่ห์ความเป็นไทย นายกฯ ระบุ เมืองไทย "ในน้ำมีปลา ในนามีข้าว ในกระเป๋าต้องมีตังค์"
image: /images/news/pm_ignite_thailand.jpeg
date: 2024-02-22
draft: false
description: นายกรัฐมนตรีแสดงวิสัยทัศน์  8 ด้าน ในงาน “IGNITE THAILAND จุดพลัง รวมใจ ไทยต้องเป็นหนึ่ง” โดยกล่าวว่า รัฐบาลจะเฟ้นหา Soft Power ชูจุดขายเสน่ห์ของประเทศไทยให้โดดเด่นในสายตาประชาคมโลก ทั้งในด้านศิลปวัฒนธรรม งานเทศกาล คอนเสิร์ต งานภาพยนตร์ งานศิลปะ อาหาร วัฒนธรรมอื่น ๆ อีกหลายประเภท 
tags:
  - pm
---

นายกรัฐมนตรีแสดงวิสัยทัศน์  8 ด้าน ในงาน “IGNITE THAILAND : จุดพลัง รวมใจ ไทยต้องเป็นหนึ่ง” โดยกล่าวว่า รัฐบาลจะเฟ้นหา Soft Power ชูจุดขายเสน่ห์ของประเทศไทยให้โดดเด่นในสายตาประชาคมโลก ทั้งในด้านศิลปวัฒนธรรม งานเทศกาล คอนเสิร์ต งานภาพยนตร์ งานศิลปะ อาหาร วัฒนธรรมอื่น ๆ อีกหลายประเภท 

โดยยกตัวอย่างความน่าสนใจของ “มวยไทย” ว่าเป็นกีฬาหนึ่งที่มีคำว่า “ไทย” ง่ายต่อการส่งออก Soft Power และยังอธิบายเพิ่มเติมว่า “ในประเทศอังกฤษมีค่ายมวยไทยเยอะมากอาจจะมากถึง 4,000 - 5,000 ค่าย เรามีโอกาสพัฒนาศักยภาพบุคลากร สามารถสร้างคนสอนมวย และส่งออกคนสอนมวยได้อีกมาก ในแง่ท่องเที่ยวก็ทำให้คนเข้ามาเรียนมวยไทยได้ และสินค้าเกี่ยวกับมวยไทยก็สามารถสร้างมูลค่าได้”

เช่น กางเกงมวยไทยที่สามารถสร้างมูลค่าเพิ่มได้อีกมาก มีความน่าสนใจในระดับที่ Pharrell Williams ดีไซเนอร์และนักร้องชื่อดัง ใส่กางเกงมวยไทย นี่ก็คือเสน่ห์ของความเป็นไทยที่เราจะเฟ้นหาและส่งเสริม

รวมถึงการผลักดันในเรื่องคอนเสิร์ต ที่ถ้าหากเราสามารถเอานักแสดงศิลประดับโลกเข้ามาได้ก็จะทำให้เกิดการพัฒนาในด้านอื่น รวมถึงการจัดงานโชว์ศิลปะ 

นอกจากนี้ยังต้องผลักดันการท่องเที่ยวให้ประเทศไทยเป็นศูนย์กลางการท่องเที่ยวภูมิภาค รวมถึงการผลักดันวีซ่าฟรี อินเดีย คาซัคสถาน จีน เพราะประเทศไทยมีความพร้อมในเรื่องนี้ เราพร้อมเป็นโฮมสเตย์ให้กับชาวโลก ให้ในน้ำมีปลา ในนามีข้าว และในกระเป๋าต้องมีเงินด้วย