---
title: เดินหน้ายกระดับ ตลาดจตุจักร สู่ ตลาดนวัตกรรมแห่งอนาคต 
image: /images/news/ปกเว็บ.jpg
date: 2025-01-17
draft: false
tags:
  - subcommittee
---
<h2 style='text-align: left; color: rgb(195, 21, 57); background-color: rgb(255, 255, 255); font-size: 34px; font-family: "IBM Plex Sans Thai"; line-height: 1.5;'><span style="font-size: 30px;"><strong>เดินหน้ายกระดับ ตลาดจตุจักร สู่ &ldquo;ตลาดนวัตกรรมแห่งอนาคต&rdquo;</strong></span></h2>

<p style="text-align: left; color: rgb(74, 74, 74); background-color: rgb(255, 255, 255); font-size: 18px; font-family: Sarabun; line-height: 2;"><span style="font-size: 18px; color: rgb(0, 0, 0);">ภาพบรรยากาศการประชุมอนุกรรมการพัฒนาศักยภาพตลาดจตุจักร โดยมี นพ.สุรพงษ์ สืบวงศ์ลี เป็นประธาน พร้อมด้วย ศานนท์ หวังสร้างบุญ รองผู้ว่าราชการกรุงเทพมหานคร (รองประธาน), ดวงฤทธิ์ บุนนาค (รองประธาน), ต่อศักดิ์ โชติมงคล (ที่ปรึกษาและอนุกรรมการ), วีรีศ อัมระปาล ผู้ว่าการรถไฟแห่งประเทศไทย (อนุกรรมการ), วีระพงศ์ มาลัย ผู้อำนวยการสำนักงานส่งเสริมวิสาหกิจขนาดกลางและขนาดย่อม (อนุกรรมการ), สุขสันต์ กิตติศุภกร ประธานกรรมการบริการสำนักงานตลาดกรุงเทพมหานคร (อนุกรรมการ), ธิติพันธุ์ ตริตระการ รองอธิการดี สถาบันเทคโนโลยีพระจอมเกล้าเจ้าคุณทหารลาดกระบัง (อนุกรรมการ), กริชผกา บุญเฟื่อง ผู้อำนวยการสำนักงานนวัตกรรมแห่งชาติ (อนุกรรมการ), ณศรชัย โตวานิช ผู้อำนวยการสำนักงานตลาดกรุงเทพมหานคร (อนุกรรมการและเลขานุการร่วม) ณิชกานต์ สวัสดิชัย (อนุกรรมการและเลขานุการร่วม) ณ ห้องประชุมบ้านพิษณุโลก วันที่ 17 มกราคม 2568</span></p>

<p style="text-align: left; color: rgb(74, 74, 74); background-color: rgb(255, 255, 255); font-size: 18px; font-family: Sarabun; line-height: 2;"><span style="font-size: 18px; color: rgb(0, 0, 0);">โดยในที่ประชุมได้มีการนำเสนอ สถานการณ์ภาพรวมปัจจุบันของตลาดจตุจักร โครงสร้างผู้มีส่วนได้ส่วนเสีย ปัญหาที่ผู้เช่าและผู้ซื้อในจตุจักรกำลังเผชิญ รวมถึงผลการสำรวจความเห็นทางสังคมในการสะท้อนปัญหาในจตุจักร</span></p>

<p style="text-align: left; color: rgb(74, 74, 74); background-color: rgb(255, 255, 255); font-size: 18px; font-family: Sarabun; line-height: 2;"><span style="font-size: 18px; color: rgb(0, 0, 0);">โดยอนุกรรมการพัฒนาตลาดจตุจักรได้ประกาศความร่วมมือกับ สำนักงานนวัตกรรมแห่งชาติ (NIA) ในการยกระดับตลาดจตุจักรสู่การเป็น “ตลาดนวัตกรรมแห่งอนาคต” โดยมีเป้าหมายให้แล้วเสร็จเฟสแรกภายในเดือนเมษายน 2569</span></p>

<p style="text-align: left; color: rgb(74, 74, 74); background-color: rgb(255, 255, 255); font-size: 18px; font-family: Sarabun; line-height: 2;"><span style="font-size: 18px; color: rgb(0, 0, 0);">ความร่วมมือดังกล่าวจะครอบคลุมการศึกษาวิจัยและพัฒนาพื้นที่ตลาดจตุจักรอย่างครบวงจร ทั้งการจัดทำฐานข้อมูล การพัฒนาระบบบริหารจัดการ และการปรับปรุงอัตราค่าเช่าให้สอดคล้องกับศักยภาพของพื้นที่ โดยจะมีการจัดทำขอบเขตการศึกษา (TOR) โดยทีมผู้เชี่ยวชาญ</span></p>

<p style="text-align: left; color: rgb(74, 74, 74); background-color: rgb(255, 255, 255); font-size: 18px; font-family: Sarabun; line-height: 2;"><span style="font-size: 18px; color: rgb(0, 0, 0);">แผนการพัฒนาจะเน้นการนำเทคโนโลยีดิจิทัลมาประยุกต์ใช้ผ่านการพัฒนาแอปพลิเคชัน เพื่อเพิ่มประสิทธิภาพการดำเนินงานและการให้บริการ พร้อมทั้งวางแผนพัฒนากลไกการสื่อสารเพื่อให้ข้อมูลที่ถูกต้องแก่ผู้มีส่วนได้ส่วนเสียทุกฝ่าย</span></p>

<p style="text-align: left; color: rgb(74, 74, 74); background-color: rgb(255, 255, 255); font-size: 18px; font-family: Sarabun; line-height: 2;"><span style="font-size: 18px; color: rgb(0, 0, 0);">ทั้งนี้ ที่ประชุมได้มอบหมายให้ ธิติพันธุ์ ตริตระการ, ณิชกานต์ สวัสดิชัย และตริตราภรณ์ โพธิ์ศรี ร่วมจัดทำ TOR และให้คณะอนุกรรมการเริ่มดำเนินการในส่วนที่ทำได้ระหว่างรอกระบวนการงบประมาณ โดยกำหนดให้การเจรจากับผู้เช่าต้องแล้วเสร็จก่อนเดือนเมษายน 2569</span></p>

<img src="/images/01_17-ปชพ.-ประชุมความคืบหน้าอนุฯ-จตุจักร.jpg" style="width: 100%;object-fit;">
