---
title: โอกาสมาแล้ว! ทุนผลิตภาพยนตร์ ละคร ซีรีส์ สารคดี และอนิเมชั่น
  ผู้ผลิตเตรียมตัวเลย
image: /images/news/432389152_122129189306197611_1793624682631652014_n.jpg
date: 2024-03-15T12:02:39.489Z
tags:
  - film
---
คณะกรรมการพัฒนาซอฟต์พาวเวอร์แห่งชาติมีมติเห็นชอบทุนสนับสนุนการผลิตภาพยนตร์ ละคร ซีรีส์ สารคดี และอนิเมชั่น 10 โครงการ ที่เสนอโดยคณะอนุกรรมการขับเคลื่อนอุตสาหกรรมด้านภาพยนตร์ ละคร และซีรีส์ นำโดย ม.ร.ว.เฉลิมชาตรี ยุคล หรือ “คุณชายอดัม” ประธานอนุกรรมการ ดังต่อไปนี้

1. โครงการสนับสนุนภาพยนตร์ไทย
2. โครงการสนับสนุนการร่วมทุนสร้างภาพยนตร์ไทย (Co-Production Funding)
3. โครงการสนับสนุนผู้ผลิตภาพยนตร์หน้าใหม่ (Emerging Filmmaker)
4. โครงการสนับสนุนภาพยนตร์สารคดีไทย สู่เทศกาลภาพยนตร์ระดับนานาชาติ
5. โครงการสนับสนุนภาพยนตร์สำหรับเด็ก
6. โครงการสนับสนุนภาพยนตร์อนิเมชั่น
7. โครงการสนับสนุนงบประมาณสำหรับผลิตละครซีรีส์ในหมวดช่องโทรทัศน์
8. โครงการสนับสนุนงบประมาณสําหรับผู้ผลิตซีรีส์อิสระ
9. โครงการสนับสนุนละครและซีรีส์เด็ก
10. โครงการสนับสนุนงบประมาณการผลิตซีรีส์วายไทย

ส่วนตัวอย่างทุนที่เราจะสนับสนุน เช่น ทุนสนับสนุนการพัฒนาบท ทุนสนับสนุนการผลิต ทุนสนับสนุนหลังการผลิต ทุนสำหรับจัดจำหน่าย คุณชายอดัมยังพูดในที่ประชุมด้วยว่า “ภาพยนตร์ ซีรีส์ และอนิเมชันไทย มีศักยภาพ เพียงขาดการให้ทุนสนับสนุนอย่างจริงจัง” 

การให้ทุนสนับสนุนในครั้งนี้ จะเป็นส่วนหนึ่งที่ช่วยสร้างผู้ผลิตหน้าใหม่ สร้างบุคลากร สร้างกลุ่มผู้ชมใหม่ ๆ และเพิ่มมูลค่าในตลาด ซึ่งทุนนี้จะครอบคลุม 10-20% ของการผลิตในอุตสาหกรรม เพื่อสร้างโอกาสและรายได้เข้าประเทศให้มากขึ้น ​

เริ่มเตรียมโปรเจค เตรียม Proposal เตรียมบทภาพยนตร์ รอกันไว้ได้เลย จะเริ่มเมื่อไหร่ เงื่อนไขเป็นอย่างไร รอติดตาม! บอกแล้ว “ทำจริง สนับสนุนจริง” ไม่จกตาจ้าาาา
