---
title: THACCA x HKTDC ไทยจับมือฮ่องกงเป็นหุ้นส่วนเชิงยุทธศาสตร์
image: /images/news/album-1_hktdc_webcover1.jpg
date: 2025-01-16
draft: false
tags:
  - collaboration
  - fashion
---
## ไทย-ฮ่องกง พร้อมจับมือเป็น "หุ้นส่วนเชิงยุทธศาสตร์" ร่วมผลักดันอุตสาหกรรมซอฟต์พาวเวอร์

### พร้อมให้ทุนเอกชนไทยไปร่วมงานแสดงสินค้า Fashion InStyle

<p style="font-size: 20px">‘นพ.สุรพงษ์ สืบวงศ์ลี’ ประธานกรรมการพัฒนาซอฟต์พาวเวอร์แห่งชาติ (THACCA) ได้หารือร่วมกับ ‘โรนัลด์ โฮ (Ronald Ho)’ ผู้อำนวยการองค์การสภาพัฒนาการค้าฮ่องกง (HKTDC) ภาคพื้นเอเชียตะวันออกเฉียงใต้และเอเชียใต้ และคณะ พร้อมทั้ง ‘วิวัฒน์ หิรัญพฤกษ์’ ที่ปรึกษาอนุกรรมการขับเคลื่อนอุตสาหกรรมด้านแฟชั่น ‘อินทิรา ทัพวงศ์’ ผู้อำนวยการหลักสูตร OFOS แฟชั่น และคณะ ณ ห้องประชุม บ้านพิษณุโลก

โดยในที่ประชุมได้มีการตกลงให้ ไทยและฮ่องกงเป็น “หุ้นส่วนเชิงยุทธศาสตร์” ระหว่างกัน เพื่อขับเคลื่อนและพัฒนาอุตสาหกรรมด้านวัฒนธรรมสร้างสรรค์ หรือ ซอฟต์พาวเวอร์ โดยเฉพาะด้านแฟชั่น นอกจากนี้ คุณโรนัลด์ โฮ ได้กล่าวเชิญชวนให้ THACCA และผู้ประกอบการด้านแฟชั่นไทยไปร่วมงาน “Fashion InStyle” งานแสดงสินค้าแฟชั่นระดับภูมิภาคที่มีผู้เข้าร่วมมากกว่า 26,000 คน จาก 100 ประเทศทั่วโลก ซึ่งจะจัดขึ้นระหว่างวันที่ 27-30 เมษายน 2568 ณ เขตบริหารพิเศษฮ่องกง สาธารณรัฐประชาชนจีน

ทั้งนี้ HKTDC ยินดีที่จะสนับสนุนทางการเงิน โดยครอบคลุมค่าใช้จ่ายตั้งแต่ค่าตั๋วเครื่องบิน ค่าโรงแรมที่พัก รวมถึงค่าบูธแสดงสินค้า ให้แก่ผู้ประกอบการด้านแฟชั่นไทยจำนวน 30 รายที่ผ่านการคัดเลือกจาก THACCA เพื่อมาร่วมในงานแสดงสินค้าครั้งนี้

หลังจากนี้ THACCA จะเร่งดำเนินการเปิดรับสมัครผู้ประกอบการด้านแฟชั่นไทยที่มีศักยภาพและสนใจไปร่วมงาน Fashion InStyle ผ่านทางเพจ Thailand Creative Culture Agency (THACCA) ต่อไป

.</p>

<img src="/images/album-1_hktdc_x5.jpg" style="width: 100%;object-fit;">

<img src="/images/album-1_hktdc_x7.jpg" style="width: 100%;object-fit;">

<img src="/images/album-1_hktdc_x6.jpg" style="width: 100%;object-fit;">

<img src="/images/album-1_hktdc_x3.jpg" style="width: 100%;object-fit;">

<img src="/images/album-1_hktdc_x4.jpg" style="width: 100%;object-fit;">

<img src="/images/album-1_hktdc_x8.jpg" style="width: 100%;object-fit;">

<img src="/images/album-1_hktdc_x10.jpg" style="width: 100%;object-fit;">

<img src="/images/album-1_hktdc_x9.jpg" style="width: 100%;object-fit;">
