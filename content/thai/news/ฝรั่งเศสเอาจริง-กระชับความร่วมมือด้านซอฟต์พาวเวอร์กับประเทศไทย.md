---
title: "ฝรั่งเศสเอาจริง! กระชับความร่วมมือด้านซอฟต์พาวเวอร์กับประเทศไทย "
image: /images/news/mixcollage-31-may-2024-09-51-pm-3125-1-.jpg
date: 2024-05-29
draft: true
---
เมื่อวานนี้ (29 พ.ค. 67) มีการพบปะพูดคุยระหว่าง “ม.ร.ว.เฉลิมชาตรี ยุคล” ประธานอนุกรรมการฯ ด้านภาพยนตร์ ละคร และซีรีส์ และ “คาล คงขำ” “อนันต์ ลือประดิษฐ์” และ “พิเศษ จียาศักดิ์” คณะอนุกรรมการฯ ด้านดนตรี กับ “Julien Lacorne” ผู้แทนจากสถานทูตฝรั่งเศสประจำประเทศไทย “Jérémy Segay”  ผู้แทนจากสถานทูตฝรั่งเศสประจำประเทศเวียดนาม และ “Sabrina Durand” ผู้แทนจากสถานทูตฝรั่งเศสประจำประเทศสิงค์โปร์ ซึ่งดูแลรับผิดชอบด้าน Cultural Industries - Cinémas, Médias, Music and Audiovisual Affair และ “Olivier Delpoux” ผู้แทนจาก Institut Français Paris เพื่อหารือถึงความร่วมมือระหว่างคณะกรรมการพัฒนาซอฟต์พาวเวอร์ฯ กับประเทศฝรั่งเศส ในการพัฒนาอุตสาหกรรมภาพยนตร์และดนตรีร่วมกันในอนาคต



การหารือกันในครั้งนี้ คณะกรรมการพัฒนาซอฟต์พาวเวอร์ฯ ได้เล่าถึงเป้าหมายหลักในการยกระดับซอฟต์พาวเวอร์ของไทย ด้วยการเข้าไปสนับสนุนและพัฒนาทุกศักยภาพของคนไทยทุกคน ผ่านการทำงานร่วมกันของรัฐบาลและเอกชน เพื่อทำให้ประเทศไทยก้าวพ้นจาก “กับดักรายได้ปานกลาง” ไปสู่การเป็นประเทศรายได้สูงในที่สุด ทั้งนี้ ทั้งสองฝ่ายเห็นพ้องร่วมกันว่า จะต้องขยายความร่วมมือไปสู่การทำงานร่วมกันต่อไป



ความร่วมมือกับต่างประเทศ ถือเป็นหนึ่งในเครื่องมือสำคัญในการยกระดับซอฟต์พาวเวอร์ของประเทศไทย และทำให้ซอฟต์พาวเวอร์ของไทยเป็นที่รู้จักในต่างประเทศมากขึ้น ซึ่งต้องบอกเลยว่า ต่างประเทศนั้น ตื่นตัวและให้ความสนใจกับนโยบายซอฟต์พาวเวอร์ของไทยเป็นอย่างมาก และไม่ใช่เฉพาะแค่หน่วยงานจากฝรั่งเศสเพียงเท่านั้น แต่ยังมีอีกหลายประเทศที่คณะกรรมการพัฒนาซอฟต์พาวเวอร์ฯ ได้พูดคุยมาแล้วและจะต้องพูดคุยอีกในวันข้างหน้า



ถ้าสงสัยว่า ต่างประเทศสนใจซอฟต์พาวเวอร์ของไทยจริงหรือ ไปหาคำตอบได้ที่งาน



“THACCA SPLASH - Soft Power Forum” งานประชุมระดับนานาชาติด้านซอฟต์พาวเวอร์ครั้งแรกของประเทศไทยและของโลก! ที่รวบรวมทุกสิ่งทุกอย่างที่เกี่ยวข้องกับวัฒนธรรมสร้างสรรค์ ทั้งในประเทศและจากทั่วโลก 



งานนี้ยังมี International Pavilion จากหลายประเทศที่เข้าร่วมนำเสนอ โอกาส และความสำเร็จของแต่ละประเทศจากนโยบายเกี่ยวกับวัฒนธรรมสร้างสรรค์ ไม่ว่าจะเป็น ประเทศเกาหลีใต้ ญี่ปุ่น จีน สหรัฐอเมริกา และอีกหลากหลายโซนที่จะทำให้คุณเข้าใจซอฟต์พาวเวอร์มากขึ้น



พบกันได้ในวันที่ 28-30 มิถุยายน 2567 ณ ศูนย์การประชุมแห่งชาติสิริกิติ์ งานนี้เข้าฟรี!

.
