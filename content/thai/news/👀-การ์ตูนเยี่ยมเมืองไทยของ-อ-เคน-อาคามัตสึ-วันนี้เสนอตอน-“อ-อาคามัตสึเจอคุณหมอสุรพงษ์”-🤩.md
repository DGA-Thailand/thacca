---
title: 👀 การ์ตูนเยี่ยมเมืองไทยของ อ.เคน อาคามัตสึ วันนี้เสนอตอน
  “อ.อาคามัตสึเจอคุณหมอสุรพงษ์” 🤩
image: /images/news/456570530_122175874568197611_7716837360299967344_n-3.jpg
date: 2024-08-27
draft: false
tags:
  - collaboration
  - book
---
👀 การ์ตูนเยี่ยมเมืองไทยของ อ.เคน อาคามัตสึ

วันนี้เสนอตอน “อ.อาคามัตสึเจอคุณหมอสุรพงษ์” 🤩

อ.เคน อาคามัตสึ สว.ญี่ปุ่นนักเขียนการ์ตูนมังงะชื่อดัง ได้วาดการ์ตูนมังกะวันที่ได้เข้าพบคุณหมอสุรพงษ์ สืบวงศ์ลี เมื่อวันที่ 15 สิงหาคม 2567 ที่ผ่านมา ลงใน X ของอาจารย์

โดยเนื้อหาสรุปของบทสนทนามีดังนี้…✨

ครั้งนี้อาจารย์ไปออกรายการของ True Visions บริษัทเคเบิ้ลยักใหญ่ของไทย 📺 และอาจารย์ให้ความสนใจสื่อไทยอย่างยิ่ง จึงตั้งคำถามว่า “รายการที่คนไทยให้ความสนใจเป็นแบบไหนบ้าง” ซึ่งอาจารย์ได้คำตอบว่า “ช่วง 10-20 ปีก่อนหน้านี้ ภาพยนตร์จะได้รับความยิม แต่ในช่วง 10 ปีนี้ คนไทยจะนิยมละครออริจินัล ซีรีส์เกาหลี ซีรีส์จีน ส่วนของญี่ปุ่นก็จะเป็นอนิเมะ 👑

แล้วอาจารย์ก็ต้องตกใจกับเรื่องที่ว่าในช่วง 5-6 ปีนี้ ไทยสร้างซีรีส์วาย เป็นส่วนใหญ่ ซีรีส์วายก็คือละครผู้ชายที่รักกับผู้ชาย ที่ญี่ปุ่นมีคำว่า “ไทยนุมะ” เกิดขึ้นมาด้วย 🧑🏻‍❤️‍🧑🏻

ผู้หญิงญี่ปุ่นเองก็ชอบดูซีรีส์วายไทย ร้านหนังสือ และร้านอนิเมะที่ไทยเองก็มีการ์ตูนและนิยายวายวางไว้เพียบเลย📚

อาจารย์อาคามัตสึบอกว่า เคยได้ยินคำว่า “ไทยนุมะ” ด้วยนะ

หลังจากนั้นเมื่อไปที่กระทรวงวัฒนธรรมไทย อาจารย์ก็ได้พบกับข้อมูลที่อาจารย์ตกใจอีกครั้ง หนังสือที่เป็นต้นฉบับของภาพยนตร์และละครที่ทำให้เกิดซอฟต์พาวเวอร์ก็สำคัญเหมือนกัน และหนังสือที่ได้รับความนิยมตอนนี้ก็คือ “นิยายวาย” 👨🏻‍❤️‍👨🏻

ไปคุยกับคณะกรรมการพัฒนาซอฟต์พาวเวอร์แห่งชาติ ก็ยังแนะนำเกี่ยวกับ “วาย” อยู่ดี 💕 คณะกรรมการได้บอกว่า ตอนนี้มีแผนที่จะใช้ความดังของวายเป็นสื่อกลางให้คนสนใจวัฒนธรรมอื่น ๆ ของไทย และทำให้รู้จักประเทศไทยมากขึ้น

เป็นแผนที่อาจารย์ต้องอึ้ง! 🤩 เพราะขนาดเจ้าหน้าที่กระทรวงไทยยังพูดเรื่องวายออกมาแบบนี้คงต้องจริงจังกันมากแน่นอน คงให้อารมณ์เหมือนอนิเมะมังงะของประเทศญี่ปุ่นเลยแน่ๆ 🪭

ที่อาจารย์เขียนเรื่องวายไทยในครั้งนี้ เพราะอยากจะสื่อว่า ความโด่งดังของวายไทย ที่แม้แต่ประเทศยังออกตัวขนาดนี้ เป็นของแท้แน่นอน 🎉

อาจารย์ประทับใจมาก ❤️ ที่ทั้งเด็กและผู้ใหญ่ (ไทย) ชอบอนิเมะและชอบการถ่ายทำเทคนิคพิเศษ พวกขบวนการเรนเจอร์ ส่วนผู้หญิง (ญี่ปุ่น) ก็ชอบวาย ✨

หลังจากนี้ไทยกับญี่ปุ่นน่าจะยังเป็นเพื่อนที่ดีต่อกันได้ต่อไปแน่อนอน! 🇹🇭
