---
title: "เทศกาล Colorful Bangkok"
date: 2023-11-01
expiryDate: 2024-01-31
location: "กรุงเทพฯ"
draft: false
# page title background image
# bg_image: "images/backgrounds/page-title.jpg"
# meta description
# description : "Lorem ipsum dolor sit amet, consectetur adipisicing elit, sed do eiusmod tempor incididunt ut labore. dolore magna aliqua. Ut enim ad minim veniam, quis nostrud."
# post thumbnail
image: "images/news/news-2-1.webp"
# post author
author: "BACC"
# taxonomy
categories: ["Press"]
tags: ["Soft Power", "Colorful Bangkok", "Festivals"]
# type
type: "event"
---

กรุงเทพมหานคร และมูลนิธิหอศิลปวัฒนธรรมแห่งกรุงเทพมหานคร (หอศิลปกรุงเทพฯ) มีนโยบายดำเนินโครงการเทศกาลศิลปะกรุงเทพ Colorful Bangkok ระหว่างเดือนพฤศจิกายน 2565 – เดือนมกราคม 2566 เพื่อร่วมกันขับเคลื่อนวาระทางศิลปวัฒนธรรม สร้างให้กรุงเทพมหานคร เป็นมหานครแห่งศิลปวัฒนธรรม ที่ได้รับการยอมรับในระดับชาติและนานาชาติ เป็นหมุดหมายสำคัญสำหรับสถานที่ท่องเที่ยวทางศิลปวัฒนธรรม อันส่งผลให้เกิดการขับเคลื่อนด้านสังคมและเศรษฐกิจต่อไป โดยมีกิจกรรมด้านทัศนศิลป์ วรรณกรรม การแสดง ดนตรี ภาพยนตร์ วัฒนธรรมชุมชน ซึ่งเป็นองค์ประกอบสำคัญของการพัฒนาเมือง และหอศิลปกรุงเทพฯ ได้จัดทำเว็บไซต์ bangkokartcity.org ซึ่งจะเป็นแหล่งรวบรวมข้อมูล กิจกรรมทางศิลปวัฒนธรรม สถานที่จัดแสดงผลงานสื่อประชาสัมพันธ์ออนไลน์ภาษาไทยและภาษาอังกฤษ ที่จะเกิดขึ้นระหว่างช่วงเทศกาลศิลปะกรุงเทพดังกล่าว เพื่อที่ผู้สนใจทุกท่าน นักท่องเที่ยว นักเรียน นักศึกษา จะสามารถสืบค้นข้อมูลกิจกรรมทางศิลปะ และกิจกรรมเชิงวัฒนธรรม ได้อย่างครบถ้วน รวดเร็ว และสะดวกในการใช้งาน

ทั้งนี้ เมื่อวันอังคารที่ 1 พฤศจิกายน 2565 ณ ห้องออดิทอเรียม ชั้น 5 หอศิลปกรุงเทพฯ และกรุงเทพมหานคร ได้จัดงานแถลงข่าวเทศกาล Colorful Bangkok และเปิดตัวเว็บไซต์ bangkokartcity.org นำโดยคุณชัชชาติ สิทธิพันธุ์ ผู้ว่าราชการกรุงเทพมหานคร คุณศานนท์ หวังสร้างบุญ รองผู้ว่าราชการกรุงเทพมหานคร และคุณกอบกาญจน์ วัฒนวรางกูร ประธานกรรมการมูลนิธิหอศิลปวัฒนธรรมแห่งกรุงเทพมหานคร ได้ร่วมกล่าวถึงเทศกาล Colorful Bangkok รายละเอียดเทศกาล ไฮไลท์ของกิจกรรมที่จะจัดขึ้นตลอด 3 เดือนของเทศกาล Colorful Bangkok รวมทั้งความร่วมมือของภาคีเครือข่ายในกรุงเทพฯ ที่เข้าร่วมกิจกรรม และถือโอกาสเปิดตัวเว็บไซต์ bangkokartcity.org ที่จะเป็นดั่งก้าวแรกในการสร้างกรุงเทพมหานคร ให้เป็นมหานครแห่งศิลปวัฒนธรรม ทั้งนี้ได้รับเกียรติจากคณะกรรมการมูลนิธิและคณะกรรมการบริหารหอศิลปวัฒนธรรมแห่งกรุงเทพมหานคร ตัวแทนจากภาคีเครือข่ายองค์กรด้านศิลปวัฒนธรรมทั้งภาครัฐ ภาคเอกชน และสื่อมวลชน เข้าร่วมงานแถลงข่าวในครั้งนี้

![ฤดูกาลแห่งศิลปะสร้างสรรค์](/images/news/news-2-2.webp)

![ชมแสงสีที่จะส่องให้เมืองมีชีวิตตลอด 3 เดือน](/images/news/news-2-3.webp)

![ชวนเที่ยวเทศกาลดนตรี และฟังเพลงทั่วกรุง](/images/news/news-2-4.webp)

ที่มา https://bacc.or.th/event/3076.html