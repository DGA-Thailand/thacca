---
draft: false
author: CEA
title: “ประเทศไทย” อยู่ตรงไหนของ “อุตสาหกรรมฮาลาลโลก” ?
image: /images/article/food-halal.jpeg
date: 2024-02-27
description:  อุตสาหกรรมฮาลาลไม่ได้มีเพียงอาหารฮาลาลเท่านั้น แต่ยังหมายถึงสินค้าและบริการอื่นที่ถูกต้องตามหลักศาสนาอิสลาม ซึ่งรวมไปถึง แฟชั่น เครื่องสำอาง ยา หรือแม้กระทั่งการท่องเที่ยว
tags:
  - food
type: article
categories:
  - Article
---

อุตสาหกรรมฮาลาลไม่ได้มีเพียงอาหารฮาลาลเท่านั้น แต่ยังหมายถึงสินค้าและบริการอื่นที่ถูกต้องตามหลักศาสนาอิสลาม ซึ่งรวมไปถึง แฟชั่น เครื่องสำอาง ยา หรือแม้กระทั่งการท่องเที่ยว

โดยในปี 2564 อุตสาหกรรมฮาลาลโลกมีมูลค่ามากถึง 2.1 ล้านล้านเหรียญสหรัฐ และมีแนวโน้มเติบโตเฉลี่ย 7.5% ต่อปี โดยแบ่งออกเป็น 3 กลุ่ม ได้แก่
สินค้าอาหารและเครื่องดื่ม - 1.3 ล้านล้านเหรียญสหรัฐ
สินค้าและบริการไลฟ์สไตล์ (แฟชั่น ท่องเที่ยว) - 6 แสนล้านเหรียญสหรัฐ
สินค้าอุปโภค (เครื่องสำอาง ยา) - 2 แสนล้านเหรียญ

ประเทศไทย เป็นหนึ่งในประเทศผู้ส่งออกสินค้าฮาลาลสำคัญของโลก โดยเฉพาะ “อาหารฮาลาล” และมีแนวโน้มที่จะส่งออกได้มากขึ้นเรื่อยๆ จนทำให้การส่งออกอาหารฮาลาลไทย มีมูลค่าสูงกว่าช่วงก่อนการระบาดโควิด-19 เสียอีก

- ปี 2562 ไทยส่งออกอาหารฮาลาลได้ 168,065 ล้านบาท 
- ปี 2563 ไทยส่งออกอาหารฮาลาลได้ 124,234 ล้านบาท 
- ปี 2564 ไทยส่งออกอาหารฮาลาลได้ 136,495 ล้านบาท 
- ปี 2565 ไทยส่งออกอาหารฮาลาลได้ 213,816 ล้านบาท

และในช่วง เดือนม.ค.-พ.ค. ปี 2566 ประเทศไทยสามารถส่งออกอาหารฮาลาลได้มากถึง 216,698 ล้านบาท ทำให้ผู้ผลิตอาหารฮาลาลกว่า 15,043 รายและร้านอาหารฮาลาลมากกว่า 3,500 ร้านมีรายได้จากการส่งออกที่มากขึ้น

ตัวเลขการส่งออกที่สูงขึ้นนี้เองที่ทำให้ไทยกลายเป็น ประเทศผู้ส่งออกอาหารฮาลาลมากเป็นอันดับ 11 ของโลก และอันดับ 3 ของอาเซียน (รองจากอินโดนิเซียและมาเลเซีย) ซึ่งไทยได้ครองส่วนแบ่งตลาดอาหารฮาลาลโลกไป 2.7% และยังมีศักยภาพที่จะเติบโตได้อีกมากในอนาคต