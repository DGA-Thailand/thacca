---
title: ✨ THAILAND NIGHT  ค่ำคืนแห่งหนังไทยในเทศกาลภาพยนตร์ปูซาน
image: /images/article/web_photo_editor-4-2.jpg
date: 2024-10-07
draft: false
tags:
  - film
---
เป็นอีกครั้งที่ภาพยนตร์ไทยได้มีโอกาสปักธงในงานเทศกาลภาพยนตร์นานาชาติปูซาน 2024 (Busan International Film Festival 2024 : BIFF 2024) ซึ่งจัดขึ้นระหว่างวันที่ 2-11 ตุลาคม 2567 ณ เมืองปูซาน ประเทศเกาหลีใต้ 

'THACCA' ในฐานะหน่วยงานส่งเสริมและสนับสนุนวัฒนธรรมสร้างสรรค์ไทย โดยมี 'ม.ร.ว.เฉลิมชาตรี ยุคล' อดีตประธานอนุกรรมการขับเคลื่อนอุตสาหกรรมด้านภาพยนตร์ ละคร ซีรีส์ สารคดี และแอนิเมชัน เป็นตัวแทนร่วมเป็นเจ้าภาพจัดงาน THAILAND NIGHT เมื่อวันที่ 3 ตุลาคม 2567 ซึ่งได้รับการสนุบสนุนจาก กรมส่งเสริมวัฒนธรรม กระทรวงวัฒนธรรม

ภายในงานมีการจัดฉายภาพยนตร์ไทย 2 เรื่อง คือ 'หลานม่า' และ 'อรุณกาล' เพื่อให้ผู้เข้าร่วมงานได้รับชม ซึ่งได้เสียงตอบรับอย่างล้นหลามจนเต็มทุกที่นั่ง

นอกจากนี้ ยังร่วมสนับสนุนการออกบูธของผู้ผลิตภาพยนตร์และซีรีส์กว่า 20 บริษัท รวมถึงสนับสนุนผู้กำกับและผู้กำกับอิสระให้เข้าร่วม Busan Asian Film School เพื่อเรียนรู้การทำภาพยนตร์ในระดับโลกและเสริมความแข็งแกร่งให้กับวงการภาพยนตร์ไทย

นี่เป็นอีกครั้งที่ตอกย้ำถึงศักยภาพของภาพยนตร์ไทย และโอกาสของภาพยนตร์ไทยที่จะเติบโตต่อไปได้อีกมาก ภายใต้การสนับสนุนจาก THACCA เพื่อทำให้อุตสาหกรรมวัฒนธรรมสร้างสรรค์ของไทย สร้างเงิน สร้างงาน สร้างรายได้ และยกระดับคุณภาพชีวิตของคนไทย
