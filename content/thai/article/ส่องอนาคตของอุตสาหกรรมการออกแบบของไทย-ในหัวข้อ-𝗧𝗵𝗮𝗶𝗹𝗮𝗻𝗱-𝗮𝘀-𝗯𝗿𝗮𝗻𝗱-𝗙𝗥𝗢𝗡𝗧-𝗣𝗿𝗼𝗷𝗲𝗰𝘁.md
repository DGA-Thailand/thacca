---
title: ส่องอนาคตของอุตสาหกรรมการออกแบบของไทย ในหัวข้อ "𝗧𝗵𝗮𝗶𝗹𝗮𝗻𝗱 𝗮𝘀
  𝗯𝗿𝗮𝗻𝗱 & 𝗙𝗥𝗢𝗡𝗧 𝗣𝗿𝗼𝗷𝗲𝗰𝘁"
image: /images/article/456519353_122174824316197611_6544458419584732206_n-2.jpg
date: 2024-08-23
draft: false
tags:
  - design
---
ชวนทุกคนมาส่องอนาคตของอุตสาหกรรมการออกแบบของไทย ในหัวข้อ "𝗧𝗵𝗮𝗶𝗹𝗮𝗻𝗱 𝗮𝘀 𝗯𝗿𝗮𝗻𝗱 & 𝗙𝗥𝗢𝗡𝗧 𝗣𝗿𝗼𝗷𝗲𝗰𝘁" จากผู้ขับเคลื่อนอุตสาหกรรมด้านการออกแบบ 3 ท่าน

*  คุณดวงฤทธิ์ บุนนาค
* 📍 คุณอมตะ หลูไพบูลย์ 
* 📍 คุณอรรถพร คบคงสันติ 



ทั้ง 3 ท่านนี้มาพร้อมโจทย์ว่า การสื่อสารประเทศไทยออกไปสู่สายตาชาวโลกในฐานะ “แบรนด์” และวงการนักออกแบบไทยต่อจากนี้ จะถูกขับเคลื่อนไปอย่างไร? 



𝗧𝗵𝗮𝗶𝗹𝗮𝗻𝗱 𝗮𝘀 𝗮 𝗯𝗿𝗮𝗻𝗱. 𝗡𝗼𝘁 𝗕𝗿𝗮𝗻𝗱𝗶𝗻𝗴 𝗧𝗵𝗮𝗶𝗹𝗮𝗻𝗱

สิ่งที่เรากำลังทำ ไม่ใช่การสร้างแบรนด์ให้กับไทย แต่เป็นการมองประเทศไทยในฐานะแบรนด์หนึ่ง

ประเทศไทยมีทรัพยากรมนุษย์และอุตสาหกรรมด้านการออกแบบอยู่แล้ว เราไม่มีเจตนาที่จะเปลี่ยนแปลง แต่เรากำลังสรรหาคนหรือสถานการณ์บางอย่าง เพื่อสร้างการปรากฏใหม่ให้โลกภายนอกได้เห็นและตอบรับเรา ในวิธีที่เราเป็นคนสร้าง



𝗙𝗥𝗢𝗡𝗧 𝟭𝟬𝟬 𝗣𝗿𝗼𝗷𝗲𝗰𝘁 

จุดเริ่มต้นการประชาสัมพันธ์นักออกแบบไทย

เรามีความพยายามสร้างการปรากฏใหม่ของอุตสาหกรรมด้านการออกแบบ ให้เป็นแบรนด์ของประเทศไทย โดยเป้าหมายในปีแรก เราจะคัดเลือกนักออกแบบจำนวน 100 คน 

เพราะเราเชื่อว่านักออกแบบแต่ละคนมีศักยภาพและความชอบแตกต่างกัน  ดังนั้น “รูปทรงของสังคม อุตสาหกรรมของเรา มันถูกกำหนดขึ้นจากวิธีที่เรามอง” แต่มันไม่ได้เปลี่ยนความจริงที่ว่าแต่ละคนมีความแตกต่างกัน 

หากเราเรียบเรียงแต่ละความแตกต่างให้เป็นเรื่องราว เพื่อสื่อสารออกมาเป็นการสร้างการปรากฏขึ้นมาได้ แปลว่าเราจะสร้างวิธีที่โลกภายนอกจะลงมือกระทำกับเราได้ 

นี่คือสิ่งที่เรากำลังทำในโครงการ FRONT โครงการที่เราเลือกคนจากหลากหลายแห่ง ทั้งดีไซเนอร์และคนที่ไม่ใช่ดีไซเนอร์ ซึ่งดำเนินการเลือกโดยคณะอนุกรรมการด้านอุตสาหรกรรมการออกแบบหลากหลายสาขา ประกอบด้วย สถาปัตยกรรม, ผังเมือง, Landscape design, interior design, Graphic design, Product design และ Visual Art design 

เป้าหมายของโครงการ FRONT คือ “การประชาสัมพันธ์คนกลุ่มนี้ไปสู่โลกภายนอก” เช่น การทำหนังสือเผยแพร่ไปทั่วโลก โดย Publisher ที่เป็นสากล การเปิดนิทรรศการ การเปิดตัวหนังสือนี้ในวงการนักออกแบบในต่างประเทศ เพื่อให้โลกรับรู้และมองเห็นเรา ซึ่งการทำโครงการต่างๆ ในปีหน้า เราจะใช้งบประมาณจากหน่วยงาน focal point เช่น CEA และ DITP ในการทำโครงการ

✨ รับชมเนื้อหาเต็มได้ที่ : https://youtu.be/7OQ_trpPD1I?si=IDUDBQI-Kh6C2X_t
