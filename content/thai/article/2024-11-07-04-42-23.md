---
title: 2 ปี เห็นทันตา! THACCA จับมือ กทม. พัฒนาตลาดจตุจักรเป็น Soft Power Platform 💥
image: /images/article/465782383_122192216186197611_587009095127291024_n-1-.jpg
date: 2024-11-06
draft: false
---
กรุงเทพฯ คือ อีกหนึ่งปลายทางของการท่องเที่ยวในระดับนานาชาติ ผู้คนต่างทั่วทุกมุมโลก หากคุณเป็นนักเดินทาง ไม่มีใครเลยที่จะไม่รู้จัก “Bangkok” และหนึ่งในสถานที่ท่องเที่ยวสำคัญ ที่เป็นหมุดหมายของผู้มาเยือน ก็คือ “ตลาดนัดจตุจักร”



ทราบหรือไม่ว่า ตลาดนัดจตุจักรมีพื้นที่ทั้งหมด 68 ไร่ และมีผู้ค้าอยู่หลายหมื่นแผง โดยมีนักท่องเที่ยวที่เดินทางมาตลาดนัดจตุจักรสูงสุดถึง 300,000 คน และมีเม็ดเงินไหลเวียนทุกระดับในตลาดแห่งนี้กว่า 430 ล้านบาท ต่อเดือน!



และรู้ไหมว่า มีสินค้าหลายแบรนด์ดังๆ ถือกำเนิดขึ้นที่นี่ อาทิ เสื้อ YUEDPAO หรือแม้กระทั่ง Karmakamet ร้านเครื่องหอมร้านเครื่องหอมชื่อดังของคนไทย ได้ถือกำเนิดขึ้นที่นี่เป็นที่แรก

แค่ข้อมูลคร่าว ๆ แค่นี้ ก็ทำให้เราเห็นแล้ว "ตลาดนัดจตุจักร" คือพื้นที่ที่มีศักยภาพสูงมากในแง่ของความเป็น “แหล่งท่องเที่ยว” และโชว์ศักยภาพฝีมือคนไทย



แต่ด้วยข้อจำกัดในการดำเนินการ “กรุงเทพมหานคร” และ “คณะกรรมการยุทธศาสตร์ซอฟต์พาวเวอร์แห่งชาติ” รวมถึง “การรถไฟแห่งชาติ” ซึ่งเป็นเจ้าของที่ดินของตลาดนัดจตุจักร ได้จับมือกันทลายข้อจำกัดเหล่านี้ และพัฒนาตลาดนัดจตุจักรแบบใหม่แบบสับ! สู่ “Thailand Softpower Platform”



### ❋ “Thailand Soft Power Platform” คืออะไร ?



อธิบายง่ายๆ ถ้า Facebook , TikTok , IG , X คือแพลตฟอร์มแบบออนไลน์ เอาไว้แชทคุย แลกเปลี่ยน สื่อสาร หรือแม้กระทั่งขายของ สร้างแบรนด์ สร้างคนที่เป็นอินฟลูเอนเซอร์ได้ “สถานที่” ก็คือแพลตฟอร์มแบบออฟไลน์ที่ทำงานในลักษณะเดียวกันนี่แหละ ยิ่งสถานที่ไหนเป็นที่รู้จักของผู้คนอยู่แล้ว สถานที่นั้นยิ่งได้เปรียบในการดึงดูดผู้คนให้เข้ามาเยี่ยมเยือน



### ❋ ไทยยังขาด Soft Power Platform ?



ปัจจุบันแม้ประเทศไทยจะเป็นหมุดหมายสำคัญของการท่องเที่ยว แต่ก็ยังขาดสถานที่เหล่านี้อยู่ ไม่ต้องไปยกตัวอย่างไกลตัว เอาใกล้ๆ เราอย่าง ฮ่องกง ที่มี PMQ หรือ Police Married Quarters ซึ่งอดีตเคยเป็นบ้านพักข้าราชการตำรวจ ปัจจุบันถูกพลิกโฉม ให้เป็นพื้นที่งานศิลปะให้กับคนรุ่นใหม่



หรืออย่าง ไต้หวัน ที่มี Huashan 1914 Creative Park ที่เปลี่ยนอดีตโรงงานผลิตสาเกในปี 1914 เป็นพิพิธภัณฑ์ทางด้านเทคโนโลยีและอุตสาหกรรม และศิลปวัฒนธรรม ตลอดจนพื้นที่สำหรับสร้างสรรค์ผลงานศิลปะ ที่ตั้งของร้านอาหาร หอศิลป์ ร้านค้าที่จัดแสดงและจัดจำหน่ายมากมาย และเป็นพื้นที่สำหรับปล่อยเช่า ส่งผลให้ที่นั่นกลายเป็นศูนย์กลางทางวัฒนธรรมและอุตสาหกรรมสร้างสรรค์ของไต้หวัน



### ❋ “จตุจักร” คือคำตอบ!



จากข้อมูลข้างต้นของ “ตลาดนัดจตุจักร” ทำให้เราเห็นชัดยิ่งขึ้นว่า สถานที่แห่งนี้มีศักยภาพและควรค่าอย่างยิ่งแก่การพัฒนาให้เป็น “Thailand Soft Power Platform” ของประเทศไทย ที่นี่เรามีทุกอย่างไม่ต่างจากเขา ด้วยเหตุนี้ “คณะกรรมการพัฒนาซอฟต์พาวเวอร์แห่งชาติ”, “กรุงเทพมหานคร” และตัวจริงด้านการพัฒนาเศรษฐกิจสร้างสรรค์ จึงจับมือกันพัฒนาพื้นที่ที่มีศักยภาพสูงแห่งนี้สู่เป้าหมายที่เราตั้งเอาไว้



ณ ตอนนี้ ได้เริ่มต้นโดยมีการแต่งตั้ง “คณะอนุกรรมการพัฒนาศักยภาพตลาดจตุจักร” รวมถึงได้มีการจัดทำพิมพ์เขียวเบื้องต้นสำหรับการพัฒนาศักยภาพตลาดแห่งนี้ไว้แล้ว ซึ่งในการพัฒนาครั้งนี้จะเป็นการพัฒนาอย่างก้าวกระโดดสู่ Thailand Softpower Platform เพื่อรองรับทุกอุตสาหกรรมสร้างสรรค์ และยังคงเสน่ห์ของเดิมที่ทำให้จตุจักรเป็นตลาดที่คนมาแล้วไม่เหมือนเดินตามห้างหรู ได้บรรยากาศผ่อนคลาย และรู้สึกมีอิสระในการเยี่ยมชมความคิดสร้างสรรค์ของคนไทย โดยเราตั้งเป้าหมายไว้ว่าภายใน 2 ปี เราจะทำให้สำเร็จเป็นรูปธรรม



### ❋ ผู้เช่าแผงสบายใจ เราจะพัฒนาให้ดีขึ้น พร้อม ‘ค่าเช่า’ ที่เป็นธรรม



สำหรับการเช่าของผู้เช่าแผง เราจะทำให้ราคาค่าเช่าแผงเป็นไปตามสภาพความเป็นจริง ลดการผูกขาดราคาโดยกลุ่มทุนคนกลางที่ไม่ได้ถือสิทธิ์โดยตรง ให้ผู้เช่าสามารถเช่าได้โดยตรงกับกรุงเทพฯ ซึ่งเราจะนำแนวทางการแก้ไขปัญหาเสนอเข้าคณะรัฐมนตรี (ครม.) เพื่อแก้ปัญหาให้กับผู้เช่า เพื่อให้เกิดความเป็นธรรมมากยิ่งขึ้นในอนาคตอันใกล้



> ❝
>
> เราจะทำให้ตลาดนัดจตุจักรเป็นของทุกคน
>
> เราจะทำให้ตลาดนัดจตุจักรเป็นพื้นที่แสดงศักยภาพคนไทย
>
> เราจะทำให้ตลาดนัดจตุจักรกลายเป็นเสน่ห์ใหม่ ๆ ของประเทศไทย
>
> เราจะทำให้ตลาดนักจตุจักรกลายเป็น “Thailand Soft Power Platform”
>
> ❞
