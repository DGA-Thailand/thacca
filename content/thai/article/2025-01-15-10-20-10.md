---
title: อัพเดตความคืบหน้า แผนงานขับเคลื่อนอุตสาหกรรมด้านหนังสือ 2568
image: /images/article/update-template_book_tipe.jpg
date: 2025-01-15
draft: false
tags:
  - subcommittee
  - book
---
## 2568 อนุกรรมการหนังสือจะทำอะไร

ธีรภัทร เจริญสุข ประธานอนุกรรมการขับเคลื่อนอุตสาหกรรมด้านหนังสือ ได้เปิดเผยถึงความคืบหน้าของโครงการต่างๆ ภายใต้แผนงานขับเคลื่อนอุตสาหกรรมด้านหนังสือไทย ปี 2568 ที่กำลังจะสร้างความตื่นเต้นทั้งในประเทศและต่างประเทศ!

.

### Translation Grant: ทุนแปลหนังสือไทย สู่สายตาชาวโลก

ทุนสนับสนุนการแปลสูงสุด 130,000 บาทต่อเล่ม ลิขสิทธิ์ยังคงเป็นของสำนักพิมพ์ พร้อมผลักดันขายลิขสิทธิ์ในต่างประเทศ

.

### อบรม “นักแปลไทย” เชื่อมหนังสือไทยกับตลาดโลก

ร่วมมือกับ TK Park และสมาคมนักแปลและล่ามแห่งประเทศไทย เตรียมเฟ้นหานักแปลรุ่นใหม่ที่พร้อมนำหนังสือไทยไปโกอินเตอร์ เริ่มเปิดโครงการพฤษภาคม 2568 นี้

.

### Bangkok Rights Fair: งานใหญ่แห่งปีที่ห้ามพลาด

จัดขึ้นในงานสัปดาห์หนังสือนานาชาติ มีต่างประเทศจองบูธเข้ามาแล้วจาก 12 ประเทศ กว่า 32 สำนักพิมพ์ พร้อมโอกาสเจรจาขายลิขสิทธิ์ให้กับนักเขียนและสำนักพิมพ์ไทยกว่า 60 ราย. 

.

### บุกงานหนังสือนานาชาติไทเป 2025

งานนี้มาเต็ม! มีสำนักพิมพ์ไทยกว่า 27 ราย ร่วมจัดแสดง พร้อมกิจกรรม Business Matching กับพันธมิตรไต้หวัน เชื่อมโอกาสใหม่ๆ ให้วงการหนังสือไทย

.

### งานหนังสือนานาชาติโซล: พื้นที่ใหญ่ขึ้น 2 เท่า!

ปีนี้พื้นที่แสดงผลงานหนังสือไทยในงานหนังสือนานาชาติโซลของเกาหลีใต้จะใหญ่ขึ้นสองเท่า! ให้วงการหนังสือไทยได้เฉิดฉายมากกว่าเดิม พร้อมเปิดรับสำนักพิมพ์ไทยไปเกาหลี

.

### งานแฟรงค์เฟิร์ต 2025: ความสำเร็จที่ต้องไปต่อ!

ปีที่แล้วสำนักพิมพ์ไทยทำยอดขายลิขสิทธิ์กว่า 60 ล้านบาท พร้อมเซ็นสัญญาดัดแปลงเป็นซีรีส์และคอมิก ปีนี้เตรียมพาสำนักพิมพ์ไทยไปลุยอีกครั้ง ตุลาคมนี้

.

### "Bloody Bunny" นำทีมลุยงานหนังสือนานาชาติไทเป 2025

บูธหนังสือไทยในงานหนังสือนานาชาติไทเป 2025 จะเด่นสะดุดตาด้วยตัวละคร Bloody Bunny! พร้อมกิจกรรมสนุกๆ จากนักเขียนดังอย่าง คุณอเนก นาวิกมูล, คุณปราบต์, และคุณ Lawliet



ทั้งหมดนี้เป็นเพียงจุดเริ่มต้นเท่านั้น คณะอนุกรรมการฯ กำลังขับเคลื่อนวงการหนังสือไทย เพื่อพาซอฟต์พาวเวอร์ของไทยไปสู่เวทีโลก แล้วมาร่วมเชียร์ให้ "หนังสือไทย" เติบโตไปด้วยกัน
