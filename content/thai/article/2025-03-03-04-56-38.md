---
title: "Our Time Is Now “สุนทรพจน์นายกรัฐมนตรี” งาน Global Soft Power Talks 2025
  : The New Rules of Soft Power "
image: /images/article/02_25-สรุปคำกล่าว-นายก.jpg
date: 2025-02-24
draft: false
tags:
  - collaboration
  - ofos
  - people
  - committee
---
<style>
    body {
        color: black;
    }

    h3 {
        color: #ca2031;
        font-family: "IBM Plex Sans Thai", sans-serif;
        font-weight: bold;
        font-size: 26px;
        line-height: 1.8;
    }

    h4 {
        color: black;
        font-family: "IBM Plex Sans Thai", sans-serif;
        font-weight: bold;
        font-size: 20px;
        line-height: 1.8;
    }

h5 {
        color: black;
        font-family: "sarabun", sans-serif;
        font-weight: lighter;
        font-size: 18px;
        line-height: 1.8;
    }
</style>

##### ถอดคำกล่าวสุนทรพจน์ แพทองธาร ชินวัตร นายกรัฐมนตรี

##### งาน Global Soft Power Talks 2025 : The New Rules of Soft Power

##### 24 กุมภาพันธ์ 2568

##### ดิฉันรู้สึกเป็นเกียรติอย่างยิ่งที่ได้มากล่าวสุนทรพจน์ในงาน Global Soft Power Talk ที่จัดขึ้นครั้งแรก เวทีนี้เป็นจุดเริ่มต้นที่ประเทศไทยจะกำหนดบทบาทบนเวทีโลกผ่านความคิดสร้างสรรค์ วัฒนธรรม และนวัตกรรม 

### **Soft Power เป็นมากกว่าทฤษฎี แต่คือพลังสร้างเศรษฐกิจ**

##### Soft Power ไม่ใช่แค่ทฤษฎี แต่เป็นพลังสำคัญที่มีผลในทางเศรษฐกิจ สังคม และโลก ประเทศไทยมีอัตลักษณ์เฉพาะตัวที่โดดเด่นจากรากเหง้าทางประวัติศาสตร์ ประเพณี และวัฒนธรรมที่หลากหลาย ซึ่งสะท้อนผ่านวิถีชีวิต อาหารการกิน การต้องรับ รวมถึงงานศิลปะ

##### วันนี้ประเทศไทยอยู่ในจุดเปลี่ยนสำคัญ ถึงแม้ว่าวัฒนธรรมและประเพณีจะเป็นตัวบ่งบอกอัตลักษณ์ของเรา  แต่เราจะไม่ให้อัตลักษณ์นั้นเป็นกรอบกักขังอนาคตของประเทศ แต่ต้องเป็นส่วนหนึ่งที่จะสร้างความเป็นไปได้ใหม่ๆ ที่จะเชื่อมอดีตอันรุ่มรวยกับอนาคตอันไร้ขีดจำกัด 

### **จาก Land of Smile สู่ Global Leader of Creativity**

##### ในอดีตประเทศไทยเป็นที่รู้จักในนาม “ดินแดนแห่งรอยยิ้ม” และเป็นจุดหมายปลายทางด้านการท่องเที่ยวที่สวยงาม แต่วันนี้ เราจะเดินหน้าสู่การเป็น “ผู้นำระดับโลกด้านความคิดสร้างสรรค์ วัฒนธรรม และนวัตกรรม”

##### หลายสิบปีที่ผ่านมา เศรษฐกิจไทยเติบโตจากภาคการผลิตจากเกษตรกรรมและอุตสาหกรรมเป็นหลัก แต่ปัจจุบันสิ่งเหล่านั้นไม่เพียงพอที่จะขับเคลื่อนเศรษฐกิจเราต่อไปแล้ว ดังนั้นการลงทุนในวัฒนธรรมสร้างสรรค์และส่งเสริมศักยภาพสร้างสรรค์ของประชาชน จึงเป็นการลงทุนเพื่อสร้างอนาคตครั้งใหม่ของประเทศไทย

##### เพราะฉะนั้น Soft Power จึงไม่ใช่แค่เครื่องมือสร้างอิทธิพลทางวัฒนธรรมในทางการเมืองเท่านั้น แต่เป็นกลไกสำคัญที่จะขับเคลื่อนเศรษฐกิจ หลายประเทศที่สามารถใช้ Soft Power ได้อย่างมีประสิทธิภาพ ซึ่งไม่เพียงแต่ขยายอิทธิพลและสร้างบทบาทของตนเองในเวทีโลกเท่านั้น แต่ยังสามารถสร้างงาน ดึงดูดการลงทุน และขับเคลื่อนเศรษฐกิจของประเทศตนเองไปข้างหน้าได้อีกด้วย และนี่คือสิ่งที่ประเทศไทยมุ่งมั่นทำให้เกิดขึ้น 

##### รัฐบาลจึงจัดตั้ง “คณะกรรมการยุทธศาสตร์ซอฟต์พาวเวอร์แห่งชาติ” โดยมี 13 อุตสาหกรรมหลัก ได้แก่ การท่องเที่ยว อาหาร ภาพยนตร์ แฟชั่น เทศกาล กีฬา ดนตรี ศิลปะ การออกแบบ เกม หนังสือ เวลเนส และศิลปะการแสดง เพื่อส่งเสริมความร่วมมือระหว่างภาครัฐและเอกชน ในการขับเคลื่อนและพัฒนาอุตสาหกรรมอย่างเป็นระบบและเป็นรูปธรรม

### **OFOS โครงการอบรมทักษะแห่งชาติครั้งใหญ่ที่สุดในประวัติศาสตร์**

##### อย่างไรก็ตาม การขับเคลื่อนอุตสาหกรรมจะไม่สามารถเป็นไปไม่ได้เลย หากขาดบุคลากรที่มีศักยภาพมากเพียงพอ เพราะ Soft Power คือเรื่องของ “คน” ดังนั้นเราจึงต้องสร้างโอกาสให้กับประชาชน ให้เขามีทักษะ และมีความรู้ เป็นเครื่องมือในการ “เปลี่ยนความคิดสร้างสรรค์ให้กลายเป็นโอกาสทางเศรษฐกิจ”

##### รัฐบาลจึงจัดการอบรมทักษะเสริมศักยภาพให้ประชาชนผ่านโครงการ “One Family One Soft Power (OFOS)” ซึ่งจะเป็นโครงการระดับชาติที่มุ่งพัฒนาทักษะใหม่ๆ ให้กับประชาชนมากถึง 20 ล้านคน ภายในปี 2570 ถือเป็นโครงการฝึกอบรมครั้งใหญ่ที่สุดเท่าที่เคยมีมา โดยมีหลักสูตรอบรมฟรีกว่า 100 หลักสูตร ครอบคลุมทุกด้าน ทั้งอุตสาหกรรมสร้างสรรค์ โรงแรม การออกแบบ สุขภาพ สื่อดิจิทัล และอื่นๆ

### **เราจะไม่เป็นเพียงผู้ส่งออกอาหาร เราจะเป็นสัญลักษณ์ของศาสตร์แห่งอาหาร**

##### เสน่ห์สำคัญของไทยอีกอย่างหนึ่งที่ทั่วโลกรับรู้คือ ประเทศไทยเป็น “ครัวของโลก” คนทั่วโลกชื่นชอบอาหารไทย ซึ่งไม่เพียงแค่อร่อย แต่ยังดีต่อสุขภาพและเต็มไปด้วยมิติทางวัฒนธรรม ต่อจากนี้ประเทศไทยจะไม่เป็นเพียงแค่ประเทศผู้ส่งออกอาหารเท่านั้น แต่เราจะต้องยกระดับอาหารไทยให้กลายเป็นแบรนด์ระดับโลกด้วย “ศาสตร์แห่งโภชนาการ ความยั่งยืน และสุขภาพ”

##### อาหารไทยจะไม่ใช่แค่อร่อยแต่จะต้องดีต่อสุขภาพ อาหารไทยจะไม่ใช่แค่มื้ออาหารแต่จะเป็นประสบการณ์ทางวัฒนธรรม เราจะพัฒนาอุตสาหกรรมอาหารด้วยเทคโนโลยีทางการเกษตรที่ก้าวหน้า ขับเคลื่อนด้วย AI และมีความโปร่งใสด้วยบล็อกเชน เพื่อให้โลกได้จดจำอาหารไทยใหม่ ในฐานะอาหารที่มีคุณภาพและนวัตกรรม

### **เราพร้อมที่เป็น “ศูนย์กลางด้านสุขภาพระดับโลก (Global Wellness Hub)”**

##### เช่นเดียวกันกับเรื่องสุขภาพ ประเทศไทยพร้อมก้าวสู่การเป็น “ศูนย์กลางแห่งสุขภาพ (Wellness) ของโลก” เราจะเป็นผู้นำด้านการแพทย์และการดูแลสุขภาพแบบองค์รวม ไม่ว่าจะการแพทย์สมัยใหม่ การแพทย์ทางเลือก เช่น การนวดแผนไทย สมุนไพรไทย โดยการขับเคลื่อนนวัตกรรมทางการแพทย์ใหม่ๆ ให้ประเทศไทยกลายเป็นจุดหมายปลายทางด้านสุขภาพ ที่ไม่ใช่แค่บำบัดรักษาโรคเท่านั้น แต่จะเป็นศูนย์กลางของการมีสุขภาพดี

### **THACCA - ผนึกพลังรัฐเอกชน ยกระดับอุตสาหกรรมซอฟต์พาวเวอร์ไทย**

##### ประเทศไทยพร้อมที่จะแสดงศักยภาพบนเวทีโลก เวลานี้อุตสาหกรรมภาพยนตร์ ศิลปะการแสดง และดนตรีของไทย กำลังเติบโตอย่างรวดเร็ว อุตสาหกรรมเกมของไทยกำลังก้าวขึ้นมามีบทบาทและเป็นผู้เล่นสำคัญในตลาดโลก แต่อย่างไรก็ตามแค่ความคิดสร้างสรรค์อย่างเดียวยังไม่เพียงพอกับการแข่งขันบนเวทีโลก ดังนั้นเราต้องรู้จักการตลาด การประชาสัมพันธ์ และการนำสิ่งเหล่าไปสู่เวทีระดับโลก

##### และนี่คือเหตุผลที่เราจำเป็นต้องมี THACCA-Thailand Creative Culture Agency หน่วยงานที่จะมีมีบทบาทสำคัญในฐานะสะพานเชื่อมภาครัฐ เอกชน และนักลงทุนจากทั่วโลก เพื่อร่วมกันพัฒนาอุตสาหกรรมสร้างสรรค์ไทยให้เติบโตอย่างมั่นคง ซอฟต์พาวเวอร์เป็นสิ่งที่ไม่สามารถเกิดขึ้นได้เอง แต่เราต้องความร่วมมือกับทุกภาคส่วน ไม่ว่าจะเป็นความร่วมมือระดับรัฐบาลต่อรัฐบาล ธุรกิจต่อธุรกิจ รวมไปถึงนักสร้างสรรค์และนักลงทุน

### **Our time is now - เวลาของพวกเรามาถึงแล้ว**

##### ดิฉันขอส่งสารไปยังพันธมิตรต่างประเทศว่า “ประเทศไทยพร้อมแล้ว ที่จะเปิดรับโอกาสทางธุรกิจใหม่ๆ” 

##### ดิฉันขอเชิญชวนทุกท่านให้มาร่วมกันกำหนดอนาคตของซอฟต์พาวเวอร์ไทย 

##### มาร่วมลงทุนในอุตสาหกรรมวัฒนธรรมสร้างสรรค์ไทย 

##### และมาร่วมกันเป็นส่วนหนึ่งของการเปลี่ยนแปลงอย่างยั่งยืน 

##### ประเทศไทยไม่ได้เสนอเพียงผลตอบแทนเพียงระยะสั้นเท่านั้น 

##### แต่เรากำลังนำเสนอ “อนาคตที่เราจะมั่นคงและยั่งยันไปด้วยกัน”

##### ดิฉันขอย้ำอีกครั้งว่า “Soft Power ไม่ใช่แค่สิ่งที่เรามี แต่คือสิ่งที่เราจะเป็น” ประเทศไทยเป็นประเทศที่มีวัฒนธรรม ที่จะอยู่เคียงคู่กับความคิดสร้างสรรค์และโอกาสทางเศรษฐกิจ

#### “เวลาของพวกเรา มาถึงแล้ว”

#### ดิฉันขอให้เราทำงานร่วมกัน สร้างสิ่งใหม่ร่วมกัน และเติบโตไปด้วยกัน เพื่อให้ประเทศไทยมีที่ยืนในฐานะ “ผู้นำของโลกด้านซอฟต์พาวเวอร์และเศรษฐกิจสร้างสรรค์” 

##### <p><br></p>

### รับชมสุนทรพจน์นายกรัฐมนตรี (ซับไทย-อังกฤษ) ย้อนหลัง

<iframe width="100%" height="600" src="https://www.youtube.com/embed/NyG7d5fzk1w?si=m3G1bDHdLSXouh8z" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<p><br></p>

<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/quote_นายก_-01.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/quote_นายก_-02.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/quote_นายก_-03.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>
