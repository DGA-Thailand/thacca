---
title: “ปลดล็อกกฎหมาย คลายกฎระเบียบ” เพื่อซอฟต์พาวเวอร์ ไปแล้วกี่เรื่อง?
image: /images/article/คลายกฎ.jpg
date: 2025-03-20
draft: false
tags: null
---
<style>
    body {
        color: black;
    }

    h3 {
        color: #ca2031;
        font-family: "IBM Plex Sans Thai", sans-serif;
        font-weight: bold;
        font-size: 26px;
        line-height: 1.8;
    }

    h4 {
        color: black;
        font-family: "IBM Plex Sans Thai", sans-serif;
        font-weight: bold;
        font-size: 20px;
        line-height: 1.8;
    }

h5 {
        color: black;
        font-family: "sarabun", sans-serif;
        font-weight: lighter;
        font-size: 18px;
        line-height: 1.8;
    }
</style>

##### ตลอดการทำงาน 1 ปีที่ผ่านมา นอกจากส่งเสริมให้เอกชนไปเปิดตลาดโลกและอบรมทักษะสร้างสรรค์แล้ว รัฐบาลได้ทำงานร่วมกับภาคเอกชน เพื่อ “ปลดล็อกกฎหมาย คลายกฎระเบียบ” ให้ทุกอุตสาหกรรมซอฟต์พาวเวอร์สามารถเติบโตได้อย่างเต็มที่ ทลายอุปสรรคจากกฎหมายล้าหลังและเป็นการส่งเสริมระบบนิเวศของอุตสาหกรรมซอฟต์พาวเวอร์อีกด้วย

##### รัฐบาลร่วมกับภาคเอกชน ได้ดำเนินการผลักดันให้เกิดการแก้ไขกฎหมายและมาตรการสิทธิประโยชน์อย่างน้อย 15 เรื่อง โดยได้มีการประกาศใช้แล้ว 6 เรื่อง และอยู่ในระหว่างจัดทำ 9 เรื่อง

##### <p><br></p>

### **กฎหมายและมาตรการสิทธิประโยชน์ที่ปรับปรุงและประกาศใช้แล้ว**

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-03.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-04.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-05.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

#### **(1) ประกาศเพิ่มสัดส่วนเอกชนในบอร์ดพิจารณาภาพยนตร์**

##### ที่ผ่านมา คณะกรรมการพิจารณาภาพยนตร์และวีดิทัศน์แต่ละคณะ มีสัดส่วนกรรมการจากภาครัฐมากกว่าเอกชน ทำให้การตรวจพิจารณาหนังมักอยู่ในวิธีคิดของการควบคุมและเซนเซอร์เป็นหลัก รัฐบาลจึงออก “ประกาศการแต่งตั้งคณะกรรมการพิจารณาภาพยนตร์และวีดิทัศน์” ชุดใหม่ ซึ่งประกอบด้วยสัดส่วนกรรมการจากเอกชนมากกว่าภาครัฐ และให้เอกชนเป็นประธานในทุกคณะ ซึ่งถือเป็นครั้งแรกที่ให้เอกชนคุมบอร์ดพิจารณาภาพยนตร์อย่างเต็มตัว และนับตั้งแต่วันนั้นเป็นต้นมา เสรีภาพของหนังไทยก็ผลิบาน มีการสร้างหนังไทยเพิ่มขึ้นเป็นปีละ 70 เรื่อง จากเดิมที่มีไม่เกิน 50 เรื่อง และไม่มีหนังไทยเรื่องไหนถูกแบนอีกเลย

<p><br></p>

#### **(2) ประกาศเพิ่มมาตรการคืนเงิน (Cash Rebate) 30% ให้กองถ่ายต่างประเทศ**

##### ประเทศไทยได้ออกมาตรการดึงดูดกองถ่ายภาพยนตร์ต่างประเทศให้เข้ามาถ่ายทำในไทยผ่านการคืนเงินสด (Cash Rebate) ตั้งแต่ปี 2560 ซึ่งถือว่าประสบความสำเร็จในระดับหนึ่งแต่ก็ยังไม่เพียงพอ เพราะหลายประเทศแข่งขันกันดึงดูดกองถ่ายต่างประเทศผ่านการให้สิทธิประโยชน์ที่มากกว่าไทย รัฐบาลจึงทบทวนมาตรการคืนเงินสด โดยเพิ่มวงเงินคืนสูงสุดเป็น 30% ไม่จำกัดเพดานวงเงิน สำหรับกองถ่ายที่ลงทุนในไทยเกิน 50 ล้านบาท ทำให้กองถ่ายจำนวนมากที่เคยจะไปถ่ายทำในประเทศอื่น หันกลับมาถ่ายทำในประเทศไทยราว 400-500 เรื่อง นำมาซึ่งการส่งเสริมการท่องเที่ยวและสร้างรายได้เข้าประเทศไม่น้อยกว่า 6,500 ล้านบาท/ปี

<p><br></p>

#### **(3) ปลดล็อกเทศกาลภาพยนตร์ระหว่างประเทศ ฉายหนังไม่ต้องผ่านกองเซนเซอร์**

##### ที่ผ่านมา การฉายภาพยนตร์ในงานเทศกาลภาพยนตร์ระหว่างประเทศที่จัดในไทย จะต้องผ่านการตรวจสอบโดยบอร์ดภาพยนตร์ก่อน ซึ่งเป็นอุปสรรคในการจัดงานเทศกาลในประเทศ จึงมีการผลักดันให้ทบทวนและออก “ประกาศคณะกรรมการภาพยนตร์และวีดิทัศน์แห่งชาติ เรื่อง เทศกาลภาพยนตร์ระหว่างประเทศตามมาตรา 27(4) พ.ศ. 2568” โดยให้เทศกาลภาพยนตร์ระหว่างประเทศที่จัดในไทย สามารถขอขึ้นทะเบียนกับกรมส่งเสริมวัฒนธรรมได้ เมื่อได้รับการขึ้นทะเบียนแล้ว สามารถฉายหนังได้เลย ไม่ต้องส่งให้ตรวจก่อนฉายอีกต่อไป ซึ่งมาตรการนี้เป็นการส่งเสริมการจัดเทศกาลภาพยนตร์ระหว่างประเทศในไทยมากยิ่งขึ้น

<p><br></p>
</table>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-06.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-07.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-08.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

#### **(4) ปลดล็อกให้หนังสือ ไม่เป็นสินค้าควบคุมฉลาก เปิดเสรีภาพคนทำหนังสือ**

##### การพิมพ์หนังสือเคยถูกกำหนดให้เป็นสินค้าควบคุมฉลากโดยคณะกรรมการว่าด้วยฉลาก รัฐบาลจึงได้ทบทวนและนำไปสู่การออก “ประกาศคณะกรรมการฉลาก เรื่อง กำหนดประเภทของสินค้าให้เป็นสินค้าที่ควบคุมฉลาก (ฉบับที่ 2) พ.ศ. 2566” เมื่อวันที่ 27 ธันวาคม 2566 โดยปลดล็อกนำหนังสือและแบบเรียนออกจากสินค้าควบคุมฉลาก เพื่อเปิดเสรีภาพให้คนทำหนังสือ ทำให้การพิมพ์หนังสือทำได้สะดวกมากยิ่งขึ้น

<p><br></p>

#### **(5) วีซ่าเรียนมวยไทย ขยายเวลาอยู่ไทยจาก 60 วัน เป็น 90 วัน**

##### รัฐบาลได้จัดทำ “วีซ่ามวยไทย (Muay Thai Visa) สำหรับนักท่องเที่ยวชาวต่างชาติที่สนใจเรียนมวยไทย จากเดิมที่ได้วีซ่าท่องเที่ยวปกติ 60 วันอยู่แล้ว แต่หากเรียนมวยไทยด้วยจะสามารถอยู่ในไทยเพิ่มอีก 30 วัน รวมเป็น 90 วัน ซึ่งมาตรการนี้ช่วยดึงดูดนักท่องเที่ยวและเผยแพร่มวยไทยให้โลกรู้จักมากขึ้น โดยปี 2567 มีนักท่องเที่ยวที่ได้รับวีซ่ามวยไทยแล้วกว่า 13 ประเทศ

<p><br></p>

#### **(6) ผ่อนคลายมาตรการห้ามขายเครื่องดื่มแอลกอฮอล์ในสนามกีฬา**

##### การจัดงานแข่งขันหรือเทศกาลขนาดใหญ่จำเป็นต้องใช้พื้นที่ที่กว้างเพียงพอและสะดวกสำหรับคนนับหมื่น และสถานที่เหล่านั้นมักเป็นสนามกีฬาขนาดใหญ่ ซึ่งเป็นสถานที่ราชการ แต่ด้วยกฎหมายได้ห้ามมิให้มีการซื้อขายเครื่องดื่มแอลกอฮอล์ในสถานที่ราชการ ทำให้ผู้จัดเทศกาลต้องเสียโอกาสและเสียบรรยากาศแห่งความสุข

##### รัฐบาลจึงทำการผ่อนคลายระเบียบดังกล่าว และจัดโซนเพื่อเปิดโอกาสให้ผู้ชมการแข่งขันหรือเทศกาล สามารถดื่มแอลกอฮอล์ในสถานที่จัดงานได้ เพื่อส่งเสริมการท่องเที่ยวและเสริมสร้างบรรยากาศแห่งความสนุกภายในงาน โดยมีการนำร่องในพื้นที่สนามราชมังคลากีฬาสถานตั้งแต่เดือนมิถุนายน 2567

<p><br></p>

### **กฎหมายและมาตรการสิทธิประโยชน์ที่อยู่ระหว่างดำเนินการและเตรียมประกาศใช้**

##### การปลดล็อกกฎหมายแต่ละฉบับไม่ใช่เรื่องง่ายที่จะทำได้อย่างรวดเร็ว เพราะมีผลกระทบต่อหลายภาคส่วน ซึ่งรัฐบาลได้เร่งรัดศึกษาและจัดทำร่างแก้ไขจนมีกฎหมายและมาตรการสิทธิประโยชน์ด้านซอฟต์พาวเวอร์อีก 7 เรื่องที่คืบหน้าและจ่อประกาศใช้ในเร็วๆ นี้

<p><br></p>
</table>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-09.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-10.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-11.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

##### **(1) จัดตั้งเขตปลอดอากรประเภทหอศิลป์**

##### คณะอนุกรรมการขับเคลื่อนอุตสาหกรรมด้านศิลปะและกรมศุลการกร ได้ร่วมกันจัดทำร่างกฎกระทรวงกำหนดพื้นที่ปลอดภาษีนำเข้างานศิลปะ เพื่อให้ประเทศไทยกลายเป็นแหล่งเก็บและจัดแสดงงานศิลปะที่สำคัญในภูมิภาคเอเชีย รวมทั้งกำหนดให้พื้นที่ปลอดภาษีต้องจัดแสดงผลงานศิลปินไทยด้วย เพื่อสนับสนุนศิลปินภายในประเทศ

##### นอกจากนี้ ปยป. ร่วมกับกรมศุลการ กระทรวงวัฒนธรรม TCEB และอนุกรรมการขับเคลื่อนอุตสาหกรรมด้านศิลปะ ได้เร่งรัดผลักดัน “มาตรการปรับลดหรือยกเว้นภาษีนำเข้างานศิลปะเพื่อจำหน่าย” เพื่อช่วยลดต้นทุนและภาระภาษีให้กับอุตสาหกรรมศิลปะในภาพรวม ผลักดันให้ไทยเป็นศูนย์กลางศิลปะแห่งเอเชีย

##### **สถานะ** : เตรียมประกาศใช้ เดือนเมษายน 2568

<p><br></p>

##### **(2) ผ่อนคลาย มาตรการห้ามขายเครื่องดื่มแอลกอฮอล์ในวันพระใหญ่**

##### คณะกรรมการเครื่องดื่มแอลกอฮอล์ ได้ทบทวนมาตรการห้ามซื้อขายเครื่องดื่มแอลกอฮอล์ในวันพระใหญ่ โดยผ่อนคลายอนุญาตให้มีขายเครื่องดื่มแอลกอฮอล์ได้ในวันพระใหญ่ 5 วัน ในเขตสนามบินระหว่างประเทศ โรงแรม สถานบริการ และในอีเวนต์ระดับชาติ เพื่อส่งเสริมการท่องเที่ยวภายในประเทศ 

##### **สถานะ** : อยู่ในระหว่างรับฟังความเห็น ก่อนส่งให้นายกรัฐมนตรีลงนามประกาศใช้ ภายในเดือนพฤษภาคม 2568

<p><br></p>

##### **(3) มาตรการลดหย่อนภาษีซื้องานศิลปะ และสนับสนุนศิลปิน**

##### คณะอนุกรรมการขับเคลื่อนอุตสาหกรรมด้านศิลปะ ร่วมกับกรมสรรพากรยกร่าง 2 มาตรการเพื่อสนับสนุนศิลปะและศิลปิน ได้แก่

##### (1) มาตรการภาษีเพื่อสนับสนุนการซื้องานศิลปะ ลดหย่อนไม่เกิน 100,000 บาท

##### (2) มาตรการภาษีเพื่อสนับสนุนผู้สร้างสรรค์งานศิลปะ หักค่าใช้จ่ายเพิ่มเป็น 60%

##### **สถานะ :** อยู่ระหว่างออกกฎกระทรวง คาดว่าประกาศใช้ภายในเดือนมิถุนายน 2568

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-12.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-13.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-14.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

##### **(4) ปลดล็อกกฎกระทรวง ส่งเสริมโรงภาพยนตร์ขนาดเล็ก (Microcinema)**

##### การเปิดกิจการโรงภาพยนตร์ขนาดเล็กนั้น จำเป็นต้องขออนุญาตตาม พรบ.ภาพยนตร์และวีดิทัศน์ พ.ศ. 2551 และพรบ.ควบคุมอาคาร พ.ศ. 2522 ซึ่ง พรบ.ควบคุมอาคาร ได้มีการกำหนดรายละเอียดยิบย่อยมากเกินกว่าที่โรงภาพยนตร์ขนาดเล็กจะปฏิบัติได้ อันเป็นอุปสรรคต่อวงการภาพยนตร์ในภาพรวม 

##### รัฐบาลจึงนำผู้แทนโรงภาพยนตร์ขนาดเล็กและภาครัฐมาแก้ไขปัญหาร่วมกัน โดยในระยะสั้น ให้มีการทำความเข้าใจกับหน่วยงานที่เกี่ยวข้องเพื่ออาศัยช่องทางกฎหมายเดิมให้โรงภาพยนตร์ขนาดเล็กยังดำเนินกิจการต่อได้ ระยะกลาง ตั้งคณะอนุกรรมการภายใต้คณะกรรมการควบคุมอาคารเพื่อจัดทำร่างแก้ไขกฎกระทรวง และระยะยาว คือ การจัดทำร่างพระราชบัญญัติภาพยนตร์ฉบับใหม่

##### **สถานะ** : โรงภาพยนตร์ขนาดเล็กสามารถดำเนินกิจการต่อได้แล้ว และมีการตั้งคณะอนุกรรมการร่วมระหว่างภาครัฐและเอกชน เพื่อจัดทำร่างแก้ไขกฎกระทรวงดังกล่าวแล้ว อยู่ระหว่างการจัดทำร่างแก้ไขกฎกระทรวง

##### <p><br></p>

##### **(5) ร่างพระราชบัญญัติส่งเสริมวัฒนธรรมสร้างสรรค์ พ.ศ. …. (พรบ. THACCA)**

##### เพื่อให้มีการส่งเสริมซอฟต์พาวเวอร์อย่างเป็นระบบครบวงจรในองค์กรเดียว จึงได้จัดทำ “ร่างพระราชบัญญัติส่งเสริมวัฒนธรรมสร้างสรรค์ พ.ศ. ….” หรือ พรบ.THACCA เพื่อจัดตั้งสำนักงานส่งเสริมวัฒนธรรมสร้างสรรค์ (THACCA) รวมไปถึงกองทุนส่งเสริมซอฟต์พาวเวอร์ ศูนย์บริหารเบ็ดเสร็จ (One-Stop Service) การคุ้มครองสิทธิแรงงานและกลไกอื่นสำหรับการขับเคลื่อนนโยบายด้านซอฟต์พาวเวอร์ในทุกด้าน

##### ร่างพรบ.THACCA มีการจัดทำร่างเสร็จแล้ว ผ่านกระบวนการรับฟังความคิดเห็นและปรับร่างจนสมบูรณ์ ผ่านความเห็นชอบจากคณะกรรมการพัฒนาซอฟต์พาวเวอร์แห่งชาติ และคณะกรรมการยุทธศาสตร์ซอฟต์พาวเวอร์แห่งชาติแล้ว 

##### **สถานะ** : อยู่ระหว่างนำเข้าที่ประชุมคณะรัฐมนตรี คาดว่าจะนำเข้าที่ประชุมสภาผู้แทนราษฎรในกลางปี 2568

##### <p><br></p>

##### **(6) ร่างพระราชบัญญัติ ภาพยนตร์ พ.ศ. … (พรบ.ภาพยนตร์ฉบับใหม่)**

##### พรบ.ภาพยนตร์และวิดีทัศน์ พ.ศ. 2551 ถือเป็นกฎหมายที่มุ่งควบคุมและเป็นอุปสรรคต่อการพัฒนาอุตสาหกรรมภาพยนตร์ รัฐบาลจึงจัดทำ “ร่างพระราชบัญญัติภาพยนตร์ฉบับใหม่” เพื่อปลดล็อกข้อจำกัด เลิกการแบนหนัง ผ่อนคลายการจัดเรตโดยมุ่งให้เอกชนดูแลกันเอง (Self-regulate) และส่งเสริมอุตสาหกรรมภาพยนตร์มากยิ่งขึ้น โดยร่างพรบ.ฉบับนี้เป็นการจัดทำกฎหมายร่วมกันระหว่างรัฐและเอกชน ซึ่งผ่านกระบวนการรับฟังความเห็นและปรับปรุงจนได้ร่างที่สมบูรณ์ ผ่านความเห็นชอบจากคณะกรรมการภาพยนตร์และวีดิทัศน์แห่งชาติแล้ว

##### **สถานะ** : อยู่ในระหว่างนำเข้าที่ประชุมคณะรัฐมนตรี คาดว่าจะนำเข้าที่ประชุมสภาผู้แทนราษฎรกลางปี 2568

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-15.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-16.jpg" style="width: 100%;object-fit;"><br></td>
            <td style="width: 33.3333%; border: 0px solid rgb(255, 255, 255);"><img src="/images/ig_ผลงาน-17.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

##### **(7) ร่างพระราชบัญญัติ ส่งเสริมอุตสาหกรรมเกม พ.ศ. … (พรบ.เกม)**

##### ที่ผ่านมา เกมอยู่ภายใต้การควบคุมของพรบ.ภาพยนตร์และวีดิทัศน์ ซึ่งรัฐบาลเห็นว่า อุตสาหกรรมเกม มีบริบทที่แตกต่างจากอุตสาหกรรมภาพยนตร์ จึงให้มีการแยกกิจการเกมออกจากพรบ.ภาพยนตร์ โดยจัดทำ “ร่างพระราชบัญญัติส่งเสริมอุตสาหกรรมเกม พ.ศ. …” เพื่อมุ่งส่งเสริมกิจการเกมในไทย มีกองทุนส่งเสริมอุตสาหกรรมเกม รวมถึงกลไกดูแลเยาวชนจากความรุนแรงในเกมอีกด้วย โดยร่างพรบ.เกม ผ่านกระบวนการรับฟังความเห็นและปรับปรุงจนได้ร่างที่สมบูรณ์แล้ว

##### **สถานะ** : อยู่ระหว่างนำเข้าที่ประชุมคณะรัฐมนตรี คาดว่าจะนำเข้าที่ประชุมสภาผู้แทนราษฎรกลางปี 2568

##### <p><br></p>

##### **(8) ร่างกฎหมายว่าด้วยการจัดเก็บค่าตอบแทนการใช้งานลิขสิทธิ์ และสิทธิของนักแสดง**

##### การจัดเก็บค่าลิขสิทธิ์ในปัจจุบัน มีความซ้ำซ้อนและไม่เป็นธรรมต่อศิลปิน รัฐบาลจึงจัดทำร่าง “กฎหมายว่าด้วยการจัดเก็บค่าตอบแทนการใช้งานลิขสิทธิ์และสิทธิของนักแสดง” เพื่อให้การจัดเก็บค่าลิขสิทธิ์ไทยไม่ซ้ำซ้อน เป็นธรรมและชัดเจนมากขึ้น

##### **สถานะ** : อยู่ระหว่างรับฟังความเห็นเพื่อประกอบการยกร่างกฎหมาย คาดว่าจะแล้วเสร็จภายในกลางปี 2568

##### <p><br></p>

##### **(9) มาตรการลดหย่อนภาษีให้ผู้จ้างสถาปนิกนักออกแบบ (TETDC)**

##### คณะอนุกรรมการขับเคลื่อนอุตสาหกรรมด้านการออกแบบ เสนอแนวคิดมาตรการทางภาษี (TETDC) เพื่อให้ผู้จ้างสามารถนำค่าใช้จ่ายในการจ้างสถาปนิกนักออกแบบไทยไปลดหย่อนภาษีได้ ซึ่งเป็นการส่งเสริมการจ้างงานสถาปนิกนักออกแบบไทย และเปลี่ยนโครงสร้างการผลิตไทยจากเป็นผู้รับจ้างผลิต สู่ผู้ออกแบบและผลิตด้วยตัวเอง

##### **สถานะ** : อยู่ระหว่างการศึกษาวิจัย โดยสำนักงานส่งเสริมเศรษฐกิจสร้างสรรค์ (CEA)

##### <p><br></p>

##### ทั้งหมดนี้ คือ ตัวอย่างของการผลักดันเพื่อ “ปลดล็อกกฎหมาย คลายกฎระเบียบ” แต่แน่นอนว่า การปรับปรุงแก้ไขกฎหมายไม่ใช่เรื่องง่ายดั่งลัดนิ้วมือ หากแต่ต้องอาศัยพลังความร่วมมือทั้งจากรัฐและเอกชนเพื่อส่งเสริมระบบนิเวศที่เอื้อต่อการพัฒนาอุตสาหกรรมซอฟต์พาวเวอร์ทั้งระบบ และนี่คือ “ภารกิจของเรา”
