---
title: "Soft Power คือ เสน่ห์ ความรัก หรือความหลงใหล ? "
image: /images/article/screenshot-2567-03-11-at-13.47.59.png
date: 2024-03-11T06:51:56.467Z
description: "Soft Power คือ เสน่ห์ ความรัก หรือความหลงใหล ? "
tags:
  - knowledge
---
**1. ซอฟต์พาวเวอร์ของประเทศไทยจะประสบความสำเร็จได้อยู่ที่การบริหารเสน่ห์**

ซอฟต์พาวเวอร์เปรียบเสมือน “พลังของความรัก” ความรักที่มีความรู้สึกผูกพันกัน และทำทุกอย่างเพื่อคนทึ่เรารัก การทำให้คนอื่นรักและหลงใหล อยากคิด อยากทำตามด้วยความยินยอมพร้อมใจ สามารถสำเร็จได้ด้วยการบริหาร ‘เสน่ห์’

รัฐบาลจึงต้องเข้ามาช่วยบริหารเสน่ห์ โดยมีตัวเอกของเรื่องคือ ภาคเอกชนและภาคประชาชน ส่วนภาครัฐเป็นแค่ผู้สนับสนุนให้เกิดความสะดวก  เปิดทางให้ตัวเอกของเราได้โชว์ ‘เสน่ห์’ ของตัวเองอย่างเต็มที่เพื่อทำให้คนอื่นรู้สึก “หลงรัก” และ “หลงใหล” เสน่ห์ของไทย



**2. THACCA จะเป็นองค์กรเสริมเสน่ห์ของประเทศไทยให้คนทั้งโลกหลงใหล**

THACCA หรือ Thailand Creative Culture Agency มีหน้าที่ “ส่งเสริม” วัฒนธรรมสร้างสรรค์อย่างเป็นระบบผ่าน 11 อุตสาหกรรมที่มีศักยภาพ ทำให้คนทั้งโลกรักและหลงใหลประเทศไทยของเราได้

THACCA จึงเป็นหัวใจสำคัญในการสร้างซอฟต์พาวเวอร์ ด้วยการรวบรวมเสน่ห์ที่มีศักยภาพตั้งแต่ต้นน้ำ กลางน้ำ และปลายน้ำ โดยเริ่มจากการ “สร้างคน” ผ่านนโยบาย OFOS หรือ One Family One Soft Power



**3. OFOS สร้างคน เสริมเสน่ห์ ยกระดับชีวิตคนไทยให้พ้นความยากจน**

คนไทยมีบุคลิกภาพโดดเด่น ที่รักความสะดวกสบาย รักความสนุกสนาน แม้มีกรอบหลายอย่างที่เคร่งครัดกดทับอยู่ แต่ก็พร้อมทลายกรอบด้วยความคิดที่สร้างสรรค์ อีกทั้งคนไทยยังมีความละเมียดละไม เราจึงมีคนที่มีศักยภาพมากมาย และมีวัฒนธรรมที่รุ่มรวย

OFOS จึงเป็นโครงการ “สร้างคน” เพื่อจะ Upskill และ Reskill คนไทยให้ได้มากที่สุด โดยมีเป้าหมาย 20 ล้านคนจาก 20 ล้านครอบครัวภายใน 4 ปี ให้คนไทยมีทักษะสูง และมีรายได้ขั้นต่ำครอบครัวละ 200,000 บาทต่อปี 



ฉะนั้น OFOS จึงเปรียบเหมือนต้นทางที่จะสร้างคน เสริมเสน่ห์ให้คนไทย เพื่อสร้างพลังให้คนทั้งโลกรักและหลงใหลวัฒนธรรมสร้างสรรค์ของประเทศไทยนั่นเอง
