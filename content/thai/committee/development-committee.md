---
title: "คณะกรรมการพัฒนาซอฟต์พาวเวอร์แห่งชาติ"
date: 2024-02-08
draft: false
# page title background image
# bg_image: "images/backgrounds/page-title.jpg"
# meta description
# description : "Lorem ipsum dolor sit amet, consectetur adipisicing elit, sed do eiusmod tempor incididunt ut labore. dolore magna aliqua. Ut enim ad minim veniam, quis nostrud."
# post thumbnail
# image: "images/article/songkran.jpg"
# post author
# author: "CEA"
# taxonomy
tags: ["Committee"]
# type
# type: "article"
---

<style>
  td, th { border: none!important; }
</style>

อนุสนธิคำสั่งสำนักนายกรัฐมนตรี ที่ 230/2566 ลงวันที่ 13 กันยายน 2566 เรื่อง แต่งตั้งคณะกรรมการยุทธศาสตร์ซอฟต์พาวเวอร์แห่งชาติ นั้น จึงเห็นสมควรจัดทำแผนเฉพาะด้านในด้านต่าง ๆ และกับการดำเนินการตามนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศให้บังเกิดผลสัมฤทธิ์อย่างเป็นรูปธรรมและมีประสิทธิภาพ
อาศัยอำนาจตามความในมาตรา 11 (6) แห่งพระราชบัญญัติระเบียบบริหารราชการแผ่นดิน พ.ศ. 2534 นายกรัฐมนตรีจึงมีคำสั่ง ดังต่อไปนี้

### องค์ประกอบ

| (1) | นางสาวแพทองธาร ชินวัตร | ประธานกรรมการ |
| --- | --- | --- |
| (2) | นายสุรพงษ์ สืบวงศ์ลี| รองประธานกรรมการ |
| (3) | นายพันศักดิ์ วิญญรัตน์| ที่ปรึกษาและกรรมการ |
| (4) | ปลัดกระทรวงวัฒนธรรม | กรรมการ |
| (5) | ผู้ว่าราชการกรุงเทพมหานคร | กรรมการ |
| (6) | เลขาธิการคณะกรรมการกฤษฎีกา | กรรมการ |
| (7) | เลขาธิการคณะกรรมการการศึกษาขั้นพื้นฐาน | กรรมการ |
| (8) | เลขาธิการคณะกรรมการการอาชีวศึกษา | กรรมการ |
| (9) | เลขาธิการคณะกรรมการการอุดมศึกษา | กรรมการ |
| (10) | เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ | กรรมการ |
| (11) | เลขาธิการคณะกรรมการพัฒนาระบบราชการ | กรรมการ |
| (12) | เลขาธิการสภาพัฒนาการเศรษฐกิจและสังคมแห่งชาติ | กรรมการ |
| (13) | อธิบดีกรมการปกครอง | กรรมการ |
| (14) | อธิบดีกรมการพัฒนาชุมชน | กรรมการ |
| (15) | อธิบดีกรมทรัพย์สินทางปัญญา | กรรมการ |
| (16) | อธิบดีกรมประชาสัมพันธ์ | กรรมการ |
| (17) | อธิบดีกรมพัฒนาฝีมือแรงงาน | กรรมการ |
| (18) | อธิบดีกรมศุลกากร | กรรมการ |
| (19) | อธิบดีกรมสรรพากร | กรรมการ |
| (20) | อธิบดีกรมสารนิเทศ | กรรมการ |
| (21) | ผู้ว่าการการกีฬาแห่งประเทศไทย | กรรมการ |
| (22) | ผู้ว่าการการท่องเที่ยวแห่งประเทศไทย | กรรมการ |
| (23) | ผู้อำนวยการสำนักงานกองทุนหมู่บ้านและชุมชนเมืองแห่งชาติ | กรรมการ |
| (24) | ผู้อำนวยการสำนักงานนวัตกรรมแห่งชาติ (องค์การมหาชน) | กรรมการ |
| (25) | ผู้อำนวยการสำนักงานศิลปวัฒนธรรมร่วมสมัย | กรรมการ |
| (26) | ผู้อำนวยการสำนักงานส่งเสริมการจัดการประชุมและนิทรรศการ | กรรมการ |
| (27) | ผู้อำนวยการใหญ่สำนักงานส่งเสริมเศรษฐกิจดิจิทัล | กรรมการ |
| (28) | ผู้อำนวยการสถาบันคุณวุฒิวิชาชีพ | กรรมการ |
| (29) | ผู้อำนวยการสถาบันพัฒนาอุตสาหกรรมสิ่งทอ | กรรมการ |
| (30) | ผู้อำนวยการสถาบันอาหาร | กรรมการ |
| (31) | นางสาวกมลนาถ องค์วรรณดี | กรรมการ |
| (32) | นายจรัญ หอมเทียนทอง | กรรมการ |
| (33) | หม่อมราชวงศ์เฉลิมชาตรี ยุคล | กรรมการ |
| (34) | นางชฎาทิพ จูตระกูล | กรรมการ |
| (35) | นายชุมพล แจ้งไพร | กรรมการ |
| (36) | นายดวงฤทธิ์ บุนนาค | กรรมการ |
| (37) | นายปรีชา สนั่นวัฒนานนท์ | กรรมการ |
| (38) | นายพิมล ศรีวิกรม์ | กรรมการ |
| (39) | นางมาริสา สุโกศล หนุนภักดี | กรรมการ |
| (40) | นายวิเชียร ฤกษ์ไพศาล | กรรมการ |
| (41) | นายศุภวุฒิ สายเชื้อ | กรรมการ |
| (42) | นายสิทธิชัย เทพไพฑูรย์ | กรรมการ |
| (43) | นายเสริมคุณ คุณาวงศ์ | กรรมการ |
| (44) | อธิบดีกรมเศรษฐกิจระหว่างประเทศ | กรรมการและเลขานุการร่วม |
| (45) | อธิบดีกรมส่งเสริมการค้าระหว่างประเทศ | กรรมการและเลขานุการร่วม |
| (46) | อธิบดีกรมส่งเสริมวัฒนธรรม | กรรมการและเลขานุการร่วม |
| (47) | อธิบดีกรมส่งเสริมอุตสาหกรรม | กรรมการและเลขานุการร่วม |
| (48) | ผู้อำนวยการสำนักงานส่งเสริมเศรษฐกิจสร้างสรรค์ | กรรมการและเลขานุการร่วม|
| (49) | ผู้แทนสำนักงานสภาพัฒนาการเศรษฐกิจและสังคมแห่งชาติ | กรรมการและเลขานุการร่วม |

### หน้าที่และอำนาจ

*(1) รวบรวมข้อมูลและจัดทำหรือกลั่นกรองแผนเฉพาะด้านในด้านต่าง ๆ พร้อมทั้งแผนงานโครงการ มาตรการสิทธิประโยชน์ การแก้ไขเพิ่มเติมหรือปรับปรุงกฎหมายและระเบียบให้เอื้ออำนวยต่อการส่งเสริมและพัฒนาซอฟต์พาวเวอร์ และเสนอต่อคณะกรรมการยุทธศาสตร์ซอฟต์พาวเวอร์แห่งชาติเพื่อประกอบการจัดทำนโยบายและแผนระดับชาติว่าด้วยการพัฒนายุทธศาสตร์ซอฟต์พาวเวอร์ของประเทศ
*(2) กำกับการดำเนินการตามแผนปฏิบัติการและแผนงานเฉพาะด้านของหน่วยงานของรัฐในการส่งเสริมและพัฒนาซอฟต์พาวเวอร์ของประเทศ
*(3) เสนอแนะต่อคณะรัฐมนตรีในการจัดให้มี ปรับปรุงหรือแก้ไขเพิ่มเติมกฎหมายและระเบียบหรือมาตรการที่เกี่ยวข้องกับการส่งเสริมและพัฒนาซอฟต์พาวเวอร์ของประเทศ
*(4) เสนอแนะต่อคณะกรรมการยุทธศาสตร์ซอฟต์พาวเวอร์แห่งชาติเกี่ยวกับการดำเนินงานตามนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศ รวมทั้งเสนอมาตรการในการดำเนินการและแก้ไขปัญหาอุปสรรคในการปฏิบัติการตามนโยบายและแผนระดับชาติดังกล่าว
*(5) ติดตามและประเมินผลการดำเนินการตามนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศ แล้วรายงานผลการดำเนินงานต่อคณะกรรมการยุทธศาสตร์ซอฟต์พาวเวอร์แห่งชาติ
*(6) แต่งตั้งคณะอนุกรรมการ คณะทำงาน หรือที่ปรึกษาเพื่อช่วยเหลือการปฏิบัติหน้าที่ของคณะกรรมการพัฒนาซอฟต์พาวเวอร์แห่งชาติ
*(7) ปฏิบัติหน้าที่อื่นตามที่นายกรัฐมนตรี คณะรัฐมนตรี หรือคณะกรรมการยุทธศาสตร์ซอฟต์พาวเวอร์แห่งชาติมอบหมาย

ทั้งนี้
*(1) ให้หน่วยงานของรัฐ ส่วนราชการ รัฐวิสาหกิจ และเจ้าหน้าที่ที่เกี่ยวข้องให้ความร่วมมือแก่คณะกรรมการพัฒนาซอฟต์พาวเวอร์แห่งชาติในการชี้แจงข้อมูล ส่งเอกสาร ตลอดจนดำเนินการอื่น ๆ ตามที่คณะกรรมการซอฟต์พาวเวอร์แห่งชาติกำหนด
*(2) การเบิกจ่ายเบี้ยประชุมหรือค่าใช้จ่ายอื่นที่เกี่ยวข้องกับการบริหารจัดการที่จำเป็นต่อการปฏิบัติงานของคณะกรรมการ คณะอนุกรรมการ คณะทำงาน หรือที่ปรึกษาที่แต่งตั้งตามคำสั่งนี้ ให้เป็นไปตามพระราชกฤษฎีกาเบี้ยประชุมคณะกรรมการ พ.ศ. 2547 และที่แก้ไขเพิ่มเติม หรือตามระเบียบของทางราชการโดยให้เบิกจ่ายจากงบประมาณของสำนักงานส่งเสริมเศรษฐกิจสร้างสรรค์ (องค์การมหาชน)

### ประกาศ/คำสั่ง

* [คำสั่งสำนักนายกรัฐมนตรี ที่ 268/2566 เรื่อง แต่งตั้งคณะกรรมการพัฒนาซอฟต์พาวเวอร์แห่งชาติ](</files/คำสั่ง นร 268-2566 แต่งตั้ง คกก.พัฒนาซอฟต์พาวเวอ.pdf>) สั่ง ณ วันที่ 6  ตุลาคม 2566
