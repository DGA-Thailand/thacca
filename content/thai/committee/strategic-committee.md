---
title: คณะกรรมการยุทธศาสตร์ซอฟต์พาวเวอร์แห่งชาติ
date: 2024-10-17
draft: false
tags:
  - committee
---

<style>
  td, th { border: none!important; }
</style>

คณะกรรมการยุทธศาสตร์ซอฟต์พาวเวอร์แห่งชาติ

ด้วยรัฐบาลมีนโยบายสนับสนุนการสร้างพลังสร้างสรรค์ หรือซอฟต์พาวเวอร์ของประเทศ โดยส่งเสริมการยกระดับภูมิปัญญาไทยไปสู่วัฒนธรรมสร้างสรรค์ และยกระดับทักษะและปลดล็อกศักยภาพของคนไทย เพื่อเป็นการสร้างงานสร้างรายได้ และพัฒนาขีดความสามารถในการแข่งขันของประเทศ ตลอดจนส่งเสริมบทบาทความเป็นผู้นำของประเทศไทยในเวทีโลกซึ่งจะเป็นประโยชน์ต่อการเจริญเติบโตทางเศรษฐกิจและการค้าระหว่างประเทศ จึงเห็นสมควรกำกับการกำหนดยุทธศาสตร์ซอฟต์พาวเวอร์ของประเทศในด้านต่าง ๆ เพื่อกำหนดเป้าหมายการขับเคลื่อนนโยบายรัฐบาล บูรณาการการดำเนินงานของส่วนราชการและภาคเอกชนให้มีประสิทธิภาพและมีความสอดคล้องกับการพัฒนาศักยภาพของประเทศไทยไปสู่นานาประเทศ
		
อาศัยอำนาจตามความในมาตรา ๑๑ (๖) แห่งพระราชบัญญัติระเบียบบริหารราชการแผ่นดิน พ.ศ. ๒๕๓๔ นายกรัฐมนตรีจึงมีคำสั่ง ดังต่อไปนี้

### องค์ประกอบ
	
| (๑) | นายกรัฐมนตรี | ประธานกรรมการ |
| --- | --- | --- |
| (๒) | นายพันศักดิ์ วิญญรัตน์ | ที่ปรึกษาและกรรมการ |
| (๓) | รัฐมนตรีประจำสำนักนายกรัฐมนตรี (นางสาวจิราพร สินธุไพร) | กรรมการ |
| (๔) | รัฐมนตรีว่าการกระทรวงการคลัง | กรรมการ |
| (๕) | รัฐมนตรีว่าการกระทรวงการต่างประเทศ | กรรมการ |
| (๖) | รัฐมนตรีว่าการกระทรวงการท่องเที่ยวและกีฬา | กรรมการ |
| (๗) | รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม | กรรมการ |
| (๘) | รัฐมนตรีว่าการกระทรวงดิจิทัลเพื่อเศรษฐกิจและสังคม | กรรมการ |
| (๙) | รัฐมนตรีว่าการกระทรวงพาณิชย์ | กรรมการ |
| (๑๐) | รัฐมนตรีว่าการกระทรวงมหาดไทย | กรรมการ |
| (๑๑) | รัฐมนตรีว่าการกระทรวงแรงงาน | กรรมการ |
| (๑๒) | รัฐมนตรีว่าการกระทรวงวัฒนธรรม | กรรมการ |
| (๑๓) | รัฐมนตรีว่าการกระทรวงศึกษาธิการ | กรรมการ |
| (๑๔) | รัฐมนตรีว่าการกระทรวงสาธารณสุข | กรรมการ |
| (๑๕) | รัฐมนตรีว่าการกระทรวงอุตสาหกรรม | กรรมการ |
| (๑๖) | เลขาธิการคณะกรรมการกฤษฎีกา | กรรมการ |
| (๑๗) | ผู้อำนวยการสำนักงบประมาณ | กรรมการ |
| (๑๘) | ประธานสภาหอการค้าแห่งประเทศไทย | กรรมการ |
| (๑๙) | ประธานสภาอุตสาหกรรมแห่งประเทศไทย | กรรมการ |
| (๒๐) | หม่อมราชวงศ์เฉลิมชาตรี ยุคล | กรรมการ |
| (๒๑) | นางสาวโฉมชฎา กุลดิลก | กรรมการ |
| (๒๒) | นางชฎาทิพ จูตระกูล | กรรมการ |
| (๒๓) | นายชุมพล แจ้งไพร | กรรมการ |
| (๒๔) | นางสาวตริตราภรณ์ โพธิ์ศรี | กรรมการ |
| (๒๕) | นายธีรภัทร เจริญสุข | กรรมการ |
| (๒๖) | นายปรีชา สนั่นวัฒนานนท์ | กรรมการ |
| (๒๗) | นายพิเชษฐ กลั่นชื่น | กรรมการ |
| (๒๘) | นายพิมล ศรีวิกรม์ | กรรมการ |
| (๒๙) | นางมาริสา สุโกศล หนุนภักดี | กรรมการ |
| (๓๐) | นายวิเชียร ฤกษ์ไพศาล | กรรมการ |
| (๓๑) | นายศุภวุฒิ สายเชื้อ | กรรมการ |
| (๓๒) | นายสิทธิชัย เทพไพฑูรย์ | กรรมการ | 
| (๓๓) | นายเสริมคุณ คุณาวงศ์ | กรรมการ |
| (๓๔) | นางอัจฉรา อัมพุช	 | กรรมการ | 
| (๓๕) | นายสุรพงษ์ สืบวงศ์ลี | กรรมการและเลขานุการ |
| (๓๖) | เลขาธิการสภาพัฒนาการเศรษฐกิจและสังคมแห่งชาติ | กรรมการและผู้ช่วยเลขานุการ |
| (๓๗) | อธิบดีกรมส่งเสริมการค้าระหว่างประเทศ | กรรมการและผู้ช่วยเลขานุการ |
| (๓๘) | ผู้อำนวยการสำนักงานขับเคลื่อนการปฏิรูปประเทศ ยุทธศาสตร์ชาติ และการสร้างความสามัคคีปรองดอง | กรรมการและผู้ช่วยเลขานุการ |
| (๓๙) | ผู้อำนวยการสำนักงานส่งเสริมวิสาหกิจขนาดกลางและขนาดย่อม | กรรมการและผู้ช่วยเลขานุการ |
| (๔๐) | ผู้อำนวยการสำนักงานส่งเสริมเศรษฐกิจสร้างสรรค์ | กรรมการและผู้ช่วยเลขานุการ | 

### หน้าที่และอำนาจ

* (๑) กำหนดยุทธศาสตร์ซอฟต์พาวเวอร์ของประเทศ จัดทำนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศ เพื่อเสนอขอความเห็นชอบจากคณะรัฐมนตรี
* (๒) เสนอแนะต่อคณะรัฐมนตรีเพื่อกําหนดนโยบายและทิศทางด้านการเงิน การคลัง การลงทุนรวมทั้งมาตรการและสิทธิประโยชน์ต่าง ๆ ในส่วนที่เกี่ยวกับหรือเพื่อประโยชน์ในการส่งเสริมซอฟต์พาวเวอร์ของประเทศ
* (๓) เสนอแนะต่อคณะรัฐมนตรีในการจัดให้มี ปรับปรุงหรือแก้ไขเพิ่มเติมกฎหมายและระเบียบที่เกี่ยวข้องกับยุทธศาสตร์ซอฟต์พาวเวอร์ของประเทศ
* (๔) เสนอแนะต่อคณะรัฐมนตรีเกี่ยวกับการดําเนินงานตามนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศ รวมทั้งมาตรการเพื่อเสริมสร้างความร่วมมือและประสานงานระหว่าง      ส่วนราชการ หน่วยงานของรัฐ รัฐวิสาหกิจ องค์การเอกชนทั้งในและต่างประเทศ และองค์กรระหว่างประเทศ ในการส่งเสริมซอฟต์พาวเวอร์ทั้งในประเทศและต่างประเทศ
* (๕) รายงานคณะรัฐมนตรีเพื่อทราบและพิจารณามีมติเกี่ยวกับการดําเนินการของหน่วยงานเพื่อให้เป็นไปตามนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศ
* (๖) แต่งตั้งคณะอนุกรรมการ คณะทำงาน หรือที่ปรึกษาเพื่อช่วยเหลือการปฏิบัติหน้าที่ของคณะกรรมการยุทธศาสตร์ซอฟต์พาวเวอร์แห่งชาติ 
* (๗) ปฎิบัติงานอื่นตามที่นายกรัฐมนตรีหรือคณะรัฐมนตรีมอบหมาย

ทั้งนี้
* (๑) ให้หน่วยงานของรัฐ ส่วนราชการ รัฐวิสาหกิจ และเจ้าหน้าที่ที่เกี่ยวข้องให้ความร่วมมือแก่คณะกรรมการยุทธศาสตร์ซอฟพาวเวอร์แห่งชาติในการชี้แจงข้อมูล ส่งเอกสาร ตลอดจนการดำเนินการอื่น ๆ ตามที่คณะกรรมการยุทธศาสตร์ซอฟพาวเวอร์แห่งชาติกำหนด
* (๒) การเบิกจ่ายเบี้ยประชุมหรือค่าใช้จ่ายอื่นที่เกี่ยวข้องกับการบริหารจัดการที่จำเป็นต่อการปฏิบัติงานของคณะกรรมการ คณะอนุกรรมการ คณะทำงาน และที่ปรึกษาที่แต่งตั้งตามคำสั่งนี้ ให้เป็นไปตามพระราชกฤษฎีกาเบี้ยประชุมกรรมการ พ.ศ. ๒๕๔๗ หรือตามระเบียบของทางราชการ แล้วแต่กรณี โดยให้เบิกจ่ายจากงบประมาณของสำนักงานส่งเสริมเศรษฐกิจสร้างสรรค์ (องค์การมหาชน)
