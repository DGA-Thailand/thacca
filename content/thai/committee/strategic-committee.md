---
title: "คณะกรรมการยุทธศาสตร์ซอฟต์พาวเวอร์แห่งชาติ"
date: 2024-02-08
draft: false
# page title background image
# bg_image: "images/backgrounds/page-title.jpg"
# meta description
# description : "Lorem ipsum dolor sit amet, consectetur adipisicing elit, sed do eiusmod tempor incididunt ut labore. dolore magna aliqua. Ut enim ad minim veniam, quis nostrud."
# post thumbnail
# image: "images/article/songkran.jpg"
# post author
# author: "CEA"
# taxonomy
tags: ["Committee"]
# type
# type: "article"
---

<style>
  td, th { border: none!important; }
</style>

ด้วยรัฐบาลมีนโยบายสนับสนุนการสร้างพลังสร้างสรรค์ หรือซอฟต์พาวเวอร์ของประเทศ เพื่อเป็นแนวทางสำคัญที่จะยกระดับและพัฒนาความสามารถด้านความคิดสร้างสรรค์ของคนไทยให้สร้างมูลค่าและสร้างรายได้เพื่อการพัฒนาขีดความสามารถในการแข่งขันของประเทศตลอดจนส่งเสริมบทบาทความเป็นผู้นำของประเทศไทยในเวทีโลกซึ่งจะเป็นประโยชน์ต่อการเจริญเติบโตทางเศรษฐกิจและการค้าระหว่างประเทศ จึงเห็นสมควรกำกับการกำหนดยุทธศาสตร์ซอฟต์พาวเวอร์ของประเทศในด้านต่าง ๆ เพื่อกำหนดเป้าหมายการขับเคลื่อนนโยบายรัฐบาลบูรณาการการดำเนินงานของส่วนราชการและภาคเอกชนให้มีประสิทธิภาพและมีความสอดคล้องกับการพัฒนาศักยภาพของประเทศไทยไปสู่นานาประเทศ
อาศัยอำนาจตามความในมาตรา 11 (6) แห่งพระราชบัญญัติระเบียบบริหารราชการแผ่นดิน พ.ศ. 2534 นายกรัฐมนตรีจึงมีคำสั่ง ดังต่อไปนี้

### องค์ประกอบ

| (1) | นายกรัฐมนตรี | ประธานกรรมการ |
| --- | --- | --- |
| (2) | นางสาวแพทองธาร ชินวัตร | รองประธานกรรมการ |
| (3) | นายพันศักดิ์ วิญญรัตน์	| ที่ปรึกษาและกรรมการ |
| (4) | รองนายกรัฐมนตรี (นายสมศักดิ์ เทพสุทิน) | กรรมการ |
| (5) | รัฐมนตรีว่าการกระทรวงการต่างประเทศ | กรรมการ |
| (6) | รัฐมนตรีว่าการกระทรวงการท่องเที่ยวและกีฬา | กรรมการ |
| (7) | รัฐมนตรีว่าการกระทรวงการอุดมศึกษา วิทยาศาสตร์ วิจัยและนวัตกรรม | กรรมการ |
| (8) | รัฐมนตรีว่าการกระทรวงดิจิทัลเพื่อเศรษฐกิจและสังคม | กรรมการ |
| (9) | รัฐมนตรีว่าการกระทรวงพาณิชย์ | กรรมการ |
| (10) | รัฐมนตรีว่าการกระทรวงมหาดไทย | กรรมการ |
| (11) | รัฐมนตรีว่าการกระทรวงแรงงาน | กรรมการ |
| (12) | รัฐมนตรีว่าการกระทรวงวัฒนธรรม | กรรมการ |
| (13) | รัฐมนตรีว่าการกระทรวงศึกษาธิการ | กรรมการ |
| (14) | รัฐมนตรีว่าการกระทรวงยุติธรรม | กรรมการ |
| (15) | รัฐมนตรีประจำสำนักนายกรัฐมนตรี (นางพวงเพ็ชร ชุนละเอียด) | กรรมการ |
| (16) | นางสาวกมลนาถ องค์วรรณดี | กรรมการ |
| (17) | นายจรัญ หอมเทียนทอง | กรรมการ |
| (18) | หม่อมราชวงศ์เฉลิมชาตรี ยุคล | กรรมการ |
| (19) | นางชฎาทิพ จูตระกูล | กรรมการ |
| (20) | นายชุมพล แจ้งไพร | กรรมการ |
| (21) | นายดวงฤทธิ์ บุนนาค | กรรมการ |
| (22) | นายปรีชา สนั่นวัฒนานนท์ | กรรมการ |
| (23) | นายพิมล ศรีวิกรม์ | กรรมการ |
| (24) | นางมาริสา สุโกศล หนุนภักดี | กรรมการ |
| (25) | นายวิเชียร ฤกษ์ไพศาล | กรรมการ |
| (26) | นายศุภวุฒิ สายเชื้อ | กรรมการ |
| (27) | นายสิทธิชัย เทพไพฑูรย์	| กรรมการ |
| (28) | นายเสริมคุณ คุณาวงศ์ | กรรมการ |
| (29) | นายสุรพงษ์ สืบวงศ์ลี | กรรมการและเลขานุการ | 
| (30) | เลขาธิการสภาพัฒนาการเศรษฐกิจและสังคมแห่งชาติ | กรรมการและผู้ช่วยเลขานุการ |
| (31) | อธิบดีกรมส่งเสริมการค้าระหว่างประเทศ | กรรมการและผู้ช่วยเลขานุการ |
| (32) | ผู้อำนวยการสำนักงานส่งเสริมเศรษฐกิจสร้างสรรค์ | กรรมการและผู้ช่วยเลขานุการ |

### หน้าที่และอำนาจ

* (1) กำหนดยุทธศาสตร์ซอฟต์พาวเวอร์ของประเทศ จัดทำนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศ เพื่อเสนอขอความเห็นชอบจากคณะรัฐมนตรี
* (2) เสนอแนะต่อคณะรัฐมนตรีเพื่อกำหนดนโยบายและเทศทางด้านการเงิน การคลัง การลงทุน รวมทั้งมาตรการและสิทธิประโยชน์ต่าง ๆ ในส่วนที่เกี่ยวกับหรือเพื่อประโยชน์ในการส่งเสริมซอฟต์พาวเวอร์ของประเทศ
* (3) เสนอแนะต่อคณะรัฐมนตรีในการจัดให้มี ปรับปรุงหรือแก้ไขเพิ่มเติมกฎหมายและระเบียบที่เกี่ยวข้องกับยุทธศาสตร์ซอฟต์พาวเวอร์ของประเทศ
* (4) เสนอแนะต่อคณะรัฐมนตรีเกี่ยวกับการดำเนินงานตามนโยบายและแผนระดับชาติว่าด้วยยุทธศาสตร์ซอฟต์พาวเวอร์ของประเทศ รวมทั้งมาตรการเพื่อเสริมสร้างความร่วมมือและประสานงานระหว่างส่วนราชการ หน่วยงานของรัฐ รัฐวิสาหกิจ ภาคเอกชนทั้งในและต่างประเทศ และองค์กรระหว่างประเทศในการส่งเสริมซอฟต์พาวเวอร์ทั้งในประเทศและต่างประเทศ
* (5) รายงานคณะรัฐมนตรีเพื่อทราบและพิจารณามีมติเกี่ยวกับการดำเนินการของหน่วยงานเพื่อให้เป็นไปตามนโยบายแผนระดับชาติว่าด้วยยุทธศาสตร์ซอฟต์พาวเวอร์ของประเทศ
* (6) แต่งตั้งคณะอนุกรรมการ คณะทำงาน หรือที่ปรึกษาเพื่อช่วยเหลือการปฏิบัติหน้าที่ของคณะกรรมการยุทธศาสตร์ซอฟต์พาวเวอร์แห่งชาติ
* (7) ปฏิบัติงานอื่นตามที่นายกรัฐมนตรีหรือคณะรัฐมนตรีมอบหมาย

ทั้งนี้
* (1) ให้หน่วยงานของรัฐ ส่วนราชการ รัฐวิสาหกิจ และเจ้าหน้าที่ที่เกี่ยวข้องให้ความร่วมมือแก่คณะกรรมการยุทธศาสตร์ซอฟต์พาวเวอร์แห่งชาติในการชี้แจงข้อมูล ส่งเอกสาร ตลอดจนการดำเนินการอื่น ๆ ตามที่คณะกรรมการยุทธศาสตร์ซอฟต์พาวเวอร์แห่งชาติกำหนด
* (2) การเบิกจ่ายเบี้ยประชุมหรือค่าใช้จ่ายอื่นที่เกี่ยวข้องกับการบริหารจัดการที่จำเป็นต่อการปฏิบัติงานของคณะกรรมการ คณะอนุกรรมการ คณะทำงาน หรือที่ปรึกษาที่แต่งตั้งตามคำสั่งนี้ ให้เป็นไปตามพระราชกฤษฎีกาเบี้ยประชุมคณะกรรมการ พ.ศ. 2547 และที่แก้ไขเพิ่มเติม หรือตามระเบียบของทางราชการโดยให้เบิกจ่ายจากงบประมาณของสำนักงานส่งเสริมเศรษฐกิจสร้างสรรค์ (องค์การมหาชน)

### ประกาศ/คำสั่ง

* [คำสั่งสำนักนายกรัฐมนตรี ที่ 230/2566 เรื่อง แต่งตั้งคณะกรรมการยุทธศาสตร์ซอฟต์พาวเวอร์แห่งชาติ](</files/คำสั่ง นร 230-2566 คกก.ยศ.soft power แห่งชาติ.pdf>) สั่ง ณ วันที่ 13 กันยายน พ.ศ. 2566
* [คำสั่งสำนักนายกรัฐมนตรี ที่ 257/2566 เรื่อง แต่งตั้งคณะกรรมการยุทธศาสตร์ซอฟต์พาวเวอร์แห่งชาติ เพิ่มเติม](</files/คำสั่ง นร 257-2566 ตั้งคกก.ยุทธ SP (เพิ่มเติม).pdf>) สั่ง ณ วันที่ 3 ตุลาคม พ.ศ. 2566