---
title: About Us
image: /images/about/thacca-hero.png
description: THACCA คือ
  หน่วยงานที่รวบรวมงบประมาณและภารกิจที่เคยใช้สนับสนุนอุตสาหกรรมซอฟต์พาวเวอร์ไว้ที่เดียวไม่ให้กระจัดกระจาย
  และมีการวางแผนงานร่วมกันทั้งหน่วยงานรัฐและเอกชนอย่างมียุทธศาสตร์
  เพื่อให้การสนับสนุนอุตสาหกรรมซอฟต์พาวเวอร์ของประเทศไทยเป็นไปอย่างเต็มประสิทธิภาพ
draft: false
---
<style>
    body {
        color: black;
    }

    h3 {
        color: #ca2031;
        font-family: "IBM Plex Sans Thai", sans-serif;
        font-weight: bold;
        font-size: 32px;
        line-height: 1.8;
        text-align: center;
    }

    h4 {
        color: black;
        font-family: "IBM Plex Sans Thai", sans-serif;
        font-weight: bold;
        font-size: 20px;
        line-height: 1.8;
        text-align: center;
    }

h5 {
        color: black;
        font-family: "sarabun", sans-serif;
        font-weight: lighter;
        font-size: 18px;
        line-height: 1.8;
    }

h2 {
        color: black;
        font-family: "sarabun", sans-serif;
        font-weight: lighter;
        font-size: 18px;
        line-height: 1.8;
        text-align: center;
    }


</style>

<p><br></p>

### **ซอฟต์พาวเวอร์ (Soft Power) คืออะไร** 

<p><br></p>

## คำว่า “Soft Power” ซึ่งในภาษาไทยนิยมใช้ทับศัพท์เป็น “ซอฟต์พาวเวอร์” นั้น ถูกหยิบขึ้นมากล่าวถึงอย่างชัดเจนโดย โจเซฟ ไนย์ (Joseph S. Nye) นักวิชาการด้านการต่างประเทศ ในฐานะเครื่องมือทางการเมืองระหว่างประเทศในช่วงสงครามเย็น 

## ซอฟต์พาวเวอร์นั้นหมายถึง “พลังที่โน้มนำให้ผู้อื่น (ประเทศอื่น) ทำในสิ่งที่เราต้องการด้วยความสมัครใจ ปราศจากการใช้กำลังบังคับ” โดยใช้เครื่องมือที่นุ่มนวลผ่านการเผยแพร่ค่านิยมทางการเมืองและวัฒนธรรม แทนการใช้เครื่องมือที่รุนแรง เช่น กองทัพ หรือการคว่ำบาตรทางเศรษฐกิจ ซึ่งแนวคิดนี้มีส่วนเสริมสร้างให้สหรัฐอเมริกา ก้าวขึ้นสู่มหาอำนาจโลกทางวัฒนธรรม ที่ทำให้ผู้คนทั่วโลกหลงใหล อยากมี อยากได้ อยากเป็นแบบอเมริกัน เป็นต้น

## เมื่อเวลาผ่านไป ซอฟต์พาวเวอร์ซึ่งเป็นแนวคิดที่หวังผลทางการเมืองและความมั่นคง ถูกประยุกต์ใช้เพื่อหวังผลประโยชน์ทางเศรษฐกิจมากขึ้น เช่น คลื่นความนิยมเกาหลีใต้ ที่ใช้อุตสาหกรรมบันเทิงเป็นตัวนำในการเผยแพร่ภาพลักษณ์ “เกาหลีใต้ใหม่” โน้มนำให้ผู้คนจากทั่วโลก อยากมี อยากกิน อยากเป็น แบบเกาหลีใต้ ซึ่งทำให้อัตราการส่งออกสินค้าและบริการ รวมไปถึงการท่องเที่ยวของเกาหลีใต้เติบโตอย่างก้าวกระโดด

<p><br></p>

### **ซอฟต์พาวเวอร์ในแบบฉบับของไทย**

<p><br></p>

## คำที่ดูใกล้เคียงมากที่สุดในแง่ความหมายที่ทำให้เกิดพลังโน้มนำ หรือ ซอฟต์พาวเวอร์นั้น คือ 

## “เสน่ห์” (Attraction) หรือแรงดึงดูดที่ทำให้ผู้คนยอมทำในสิ่งที่เราอยากให้เขาทำโดยสมัครใจ

<p><br></p>

## สำหรับประเทศไทย เรามี “เสน่ห์” มากมายที่ชวนให้คนทั่วโลกได้หลงใหล ไม่ว่าจะเป็น

#### “ทุนทางวัฒนธรรม” เช่น เทศกาลประเพณี อาหารไทย มวยไทย นวดไทย สถานที่ท่องเที่ยว 

#### “ศักยภาพสร้างสรรค์” ไม่ว่าจะเป็น ภาพยนตร์ แฟชั่น เกม การออกแบบ ศิลปะ และอื่น ๆ

## สิ่งเหล่านี้ คือ เสน่ห์ ที่พร้อมจะดึงดูดให้ผู้คนทั่วโลกชื่นชม ชื่นชอบ อยากกิน อยากมี อยากซื้อ อยากเที่ยว อยากแต่งตัว อยากลองเป็น “แบบไทย”

## เสน่ห์เหล่านี้ ล้วนแฝงฝังอยู่ใน “ฝีมือ” ของคนไทยทุกคน ดังนั้น การพัฒนาฝีมือของคนไทย จึงถือเป็นการบริหารและยกระดับเสน่ห์ หรือศักยภาพของคนไทยในฐานะซอฟต์พาวเวอร์ที่เป็นเอกลักษณ์ เพราะ “ฝีมือคนไทย” คือ “หัวใจหลักของซอฟต์พาวเวอร์ไทย”

##### <p><br></p>

### **ซอฟต์พาวเวอร์กับเป้าหมายทางเศรษฐกิจอันทะเยอทะยาน**

<p><br></p>

## รัฐบาลเล็งเห็นศักยภาพของ “ฝีมือ” คนไทยทุกคนที่ขับเคลื่อนซอฟต์พาวเวอร์ ในฐานะเครื่องมือสร้างโอกาสทางเศรษฐกิจและยกระดับคุณภาพชีวิตของคนไทย จึงได้รวบรวมความเห็นจากผู้คนทุกวงการที่เกี่ยวข้องกับอุตสาหกรรมวัฒนธรรมสร้างสรรค์ และร่วมกันกำหนดนโยบายที่ครอบคลุมทุกภาคส่วน 

## จนเกิดเป็น “นโยบายพัฒนาซอฟต์พาวเวอร์ไทย”

<p><br></p>

## รัฐบาลได้กำหนด วิสัยทัศน์ของนโยบายพัฒนาซอฟต์พาวเวอร์ ไว้ว่า

#### *“ซอฟต์พาวเวอร์ จะเป็นหนึ่งในยุทธศาสตร์ใหม่ ที่จะขับเคลื่อนประเทศไทยให้หลุดพ้นจากกับดักรายได้ปานกลาง สู่ประเทศที่มีรายได้สูง”*

## <p><br></p>

## โดยกำหนด เป้าหมายของการพัฒนาซอฟต์พาวเวอร์ไว้ 3 ประการ คือ

#### ประการที่ 1 : คนไทย “หายจน” ทุกครัวเรือนมีรายได้ไม่น้อยกว่า 200,000 บาทต่อปี

#### ประการที่ 2 : พัฒนาแรงงานทักษะสูง 20 ล้านคน สร้างงาน 20 ล้านตำแหน่ง

#### ประการที่ 3 : สร้างเม็ดเงินขับเคลื่อนเศรษฐกิจไทย มูลค่า 4 ล้านล้านบาทต่อปี

<p><br></p>

### เข้าใจนโยบายซอฟต์พาวเวอร์ได้ ภายใน 3 นาที

<p><br></p>

<iframe width="100%" height="600" src="https://www.youtube.com/embed/5nr3BfPtMfg?si=UMuhHs4zURDWYVFA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<p><br></p>

### **3 นโยบายที่เชื่อมโยงสอดประสานทั้งระบบ**

<p><br></p>

## ด้วยวิสัยทัศน์และเป้าหมายที่ทะเยอทะยานของรัฐบาล นำไปสู่การออกแบบนโยบายพัฒนาซอฟต์พาวเวอร์ทั้งระบบให้สอดประสานเชื่อมโยงกันใน 3 ส่วน คือ "สร้างคน สร้างงาน สร้างตลาด"

<p><br></p>

### **1. สร้างคน**

<p><br></p>

#### **หนึ่งครอบครัว หนึ่งซอฟต์พาวเวอร์ หรือ One Family One Soft Power (OFOS)**

## ต้นน้ำของซอฟต์พาวเวอร์ คือ ฝีมือคน รัฐบาลจึงสร้างระบบแพลตฟอร์มที่เปิดโอกาสให้คนไทยทุกคน สามารถเข้าถึงการฝึกอบรม เพื่อยกระดับทักษะเดิม (Re-skill) เพิ่มเติมทักษะใหม่ (Up-skill) 

## ผ่านโครงการ “หนึ่งครอบครัว หนึ่งซอฟต์พาวเวอร์” หรือ One Family One Soft Power (OFOS) 

## โครงการ OFOS จะเปิดให้ทุกคน ทุกครอบครัว สามารถเข้าฝึกอบรมทักษะสร้างสรรค์โดย “ไม่จำกัดอายุ ไม่จำกัดวุฒิการศึกษา และไม่เสียค่าใช้จ่าย” มีทั้งการเรียนในระบบออนไลน์ (Online) และออนไซต์ (On-site) รวมไปถึงการทำค่ายอบรม การจัด Workshop และการเสวนาต่าง ๆ มากมาย โดยรัฐบาลและภาคเอกชนได้ร่วมกันออกแบบหลักสูตรที่ใช้ได้จริง เรียนจบแล้วสามารถทำงานได้ทันที ตอบสนองความต้องการของอุตสาหกรรมและเติมเต็มช่องว่างของตลาดแรงงาน

## โครงการ OFOS จะทำให้เกิดการสร้างแรงงานทักษะสูงด้านซอฟต์พาวเวอร์ กว่า 20 ล้านคน  ไม่ว่าจะเป็น เชฟอาหารไทย นักมวยไทย ผู้กำกับภาพยนตร์ นักดนตรี นักแสดง สถาปนิก นักออกแบบ ช่างศิลปะ และอื่น ๆ เพื่อเสริมแกร่ง “ฝีมือคนไทย” ให้มีศักยภาพมากยิ่งขึ้น

<p><br></p>

### **2. สร้างงาน**

<p><br></p>

#### **สำนักงานส่งเสริมวัฒนธรรมสร้างสรรค์ หรือ Thailand Creative Culture Agency (THACCA)**

## กลางน้ำ คือ การสร้างระบบนิเวศอุตสาหกรรมวัฒนธรรมสร้างสรรค์ โดยที่ผ่านมา อุตสาหกรรมที่เกี่ยวข้องกับวัฒนธรรมสร้างสรรค์นั้น อาจไม่ได้รับการสนับสนุนจากภาครัฐ หรือได้รับการสนับสนุนที่กระจัดกระจายไม่เป็นไปในทิศทางเดียวกัน ทำให้การพัฒนาอุตสาหกรรมวัฒนธรรมสร้างสรรค์ไม่มีความต่อเนื่องและมียุทธศาสตร์ที่ชัดเจน

## รัฐบาลจึงได้จัดตั้ง “สำนักงานส่งเสริมวัฒนธรรมสร้างสรรค์” หรือ Thailand Creative Culture Agency (THACCA) เพื่อเป็นหน่วยงานกลาง ทำหน้าที่รวมศูนย์การสนับสนุนอุตสาหกรรมวัฒนธรรมสร้างสรรค์ทั้งระบบอย่างมียุทธศาสตร์ ไม่ว่าจะเป็น การเชื่อมโยงฐานข้อมูล การให้ทุนสนับสนุนหรือร่วมทุน การให้สิทธิประโยชน์ทางภาษี การคุ้มครองสิทธิแรงงาน การยกระดับความสามารถในการแข่งขันของผู้ประกอบการ การอำนวยความสะดวกในการขอใบอนุญาตในฐานะศูนย์บริการเบ็ดเสร็จ (One-Stop Service) และอื่น ๆ

## ภายใต้การสนับสนุนอย่างเป็นระบบครบวงจรของ THACCA จะทำให้อุตสาหกรรมวัฒนธรรมสร้างสรรค์ไทยสามารถเติบโตได้อย่างก้าวกระโดดและต่อเนื่อง นำไปสู่การสร้างงานกว่า 20 ล้านตำแหน่ง และเกิดระบบนิเวศที่แข็งแกร่ง พร้อมเปิดรับผู้ประกอบการหน้าใหม่ในอนาคต

<p><br></p>

### **3. สร้างตลาด**

<p><br></p>

#### **การทูตทางวัฒนธรรมสร้างสรรค์ (Creative Cultural Diplomacy)**

## เมื่อเรามีแรงงานทักษะสูงพร้อมกว่า 20 ล้านคนแล้ว มีอุตสาหกรรมวัฒนธรรมสร้างสรรค์ที่แข็งแกร่งแล้ว ในลำดับสุดท้ายหรือปลายน้ำ คือ ต้องทำให้ “โลกทั้งใบเป็นตลาดของเรา” ผ่านการใช้กลไกการทูตทางวัฒนธรรมสร้างสรรค์ (Creative Cultural Diplomacy) เพื่อพาเอกชนไทยไปเปิดตลาดด้านอุตสาหกรรมวัฒนธรรมสร้างสรรค์ในทุกประเทศทั่วโลก

## สถานทูตไทยและผู้แทนประเทศไทยในต่างประเทศ จะร่วมกันวิจัยพฤติกรรมผู้บริโภคและสำรวจตลาดในแต่ละประเทศ รวมถึงเจรจาหาช่องทางเปิดตลาดการค้าใหม่ ๆ เพื่อเพิ่มมูลค่าการส่งออกสินค้าและบริการในอุตสาหกรรมวัฒนธรรมสร้างสรรค์ เผยแพร่ศักยภาพซอฟต์พาวเวอร์ไทย และเสริมสร้างบทบาทความเป็นผู้นำของประเทศไทยในเวทีระหว่างประเทศ

## ภายใต้การสอดประสานของทั้ง 3 ส่วน - “สร้างคน สร้างงาน สร้างตลาด” ผ่าน 3 นโยบาย - “OFOS THACCA และการทูตทางวัฒนธรรมสร้างสรรค์” จะทำให้การพัฒนาซอฟต์พาวเวอร์ถูกขับเคลื่อนขนานใหญ่ทั้งองคาพยพ โดยมีภาคเอกชนเป็นผู้นำและมีภาครัฐเป็นผู้อำนวยความสะดวกและสนับสนุน ซอฟต์พาวเวอร์จะกลายเป็นเครื่องยนต์ตัวใหม่ที่สร้างการเติบโตทางเศรษฐกิจ พร้อมกันกับการลดความเหลื่อมล้ำในสังคม ผลประโยชน์จากการพัฒนาซอฟต์พาวเวอร์จะตกถึงมือประชาชนทุกคน ทุกครอบครัว เพื่อทำให้คนไทย “หายจน” อย่างถาวร และนำพาประเทศไทยพ้นจากกับดักรายได้ปานกลาง เข้าสู่ประเทศรายได้สูงในที่สุด

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
        <td style="width: 100%; border: 0px solid rgb(255, 255, 255);"><img src="/images/thacca.jpg" style="width: 100%;object-fit;"><br></td>
        </tr> </tr>
    </tbody>
</table>

<p><br></p>

### **THACCA คืออะไร** 

<p><br></p>

## สำนักงานส่งเสริมวัฒนธรรมสร้างสรรค์ หรือ Thailand Creative Culture Agency (THACCA) คือ หน่วยงานกลางเบ็ดเสร็จ ที่บูรณาการการสนับสนุนอุตสาหกรรมวัฒนธรรมสร้างสรรค์ภาครัฐให้มียุทธศาสตร์และเป็นไปในทิศทางเดียวกัน

<p><br></p>

#### **หลักการและเหตุผลในการจัดตั้ง THACCA**

## (1) เป็นหน่วยงานกลางที่ทำหน้าที่ส่งเสริมอุตสาหกรรมวัฒนธรรมสร้างสรรค์ทั้งระบบ

## (2) ทำหน้าที่เชื่อมโยงพื้นฐานทางวัฒนธรรมที่เข้มแข็งและทุนมนุษย์ที่มีความคิดสร้างสรรค์ ทำให้เกิดมูลค่าทางเศรษฐกิจสูงสุด

## (3) ยกระดับอุตสาหกรรมและพัฒนาขีดความสามารถในการแข่งขันทางเศรษฐกิจ

## (4) ส่งเสริมบทบาทความเป็นผู้นำของประเทศไทยในเวทีระหว่างประเทศ

<p><br></p>

#### **ภารกิจของ THACCA**

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 50%; border: 0px solid rgb(255, 255, 255); vertical-align: top;">

##### 1.  จัดทำแผนยุทธศาสตร์ และแผนปฏิบัติการส่งเสริมวัฒนธรรมสร้างสรรค์

##### 2.  สนับสนุนทางการเงิน ผ่านเงินอุดหนุน เงินกู้ยืม เงินลงทุนหรือร่วมทุน จากกองทุนส่งเสริมวัฒนธรรมสร้างสรรค์

##### 3.  พัฒนาทักษะแรงงาน ในอุตสาหกรรมวัฒนธรรมสร้างสรรค์ผ่านโครงการ “หนึ่งครอบครัว หนึ่งซอฟต์พาวเวอร์” (OFOS)

##### 4.  คุ้มครองสิทธิและสวัสดิการแรงงาน ในอุตสาหกรรมวัฒนธรรมสร้างสรรค์ให้เป็นธรรม

##### 5.  จัดทำฐานข้อมูล ด้านอุตสาหกรรมวัฒนธรรมสร้างสรรค์

<br></td>
            <td style="width: 50%; border: 0px solid rgb(255, 255, 255); vertical-align: top;">

##### 6.  กำหนดสิทธิประโยชน์ทางภาษี และส่งเสริมการแข่งขันทางการค้าให้เสรีและเป็นธรรม

##### 7.  ให้คำปรึกษาและส่งเสริมการประกอบธุรกิจ ในอุตสาหกรรมวัฒนธรรมสร้างสรรค์

##### 8.  รับรองมาตรฐานคุณภาพ และส่งเสริมเอกลักษณ์ทางวัฒนธรรมสร้างสรรค์ท้องถิ่น

##### 9.  สนับสนุนการวิจัยและพัฒนา ผลิตภัณฑ์และบริการในอุตสาหกรรมวัฒนธรรมสร้างสรรค์

##### 10. ลดขั้นตอนทางกฎหมาย และอำนวยความสะดวกการขอใบอนุญาต ผ่านศูนย์ One-Stop Service

<br></td>
        </tr> </tr>
    </tbody>

</table>

<p><br></p>

#### **สาขาอุตสาหกรรรมวัฒนธรรมสร้างสรรค์ ที่ได้รับการสนับสนุนจาก THACCA**

<p><br></p>
<table style="width: 100%; border-collapse: collapse; border: 0px solid rgb(255, 255, 255);">
    <tbody>
        <tr>
            <td style="width: 20%; border: 0px solid rgb(255, 255, 255);"><img src="/images/asset-13.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-12.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-11.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-10.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-9.jpg" style="width: 100%;object-fit;"><br></td>
        </tr> </tr>
        <tr>
            <td style="width: 20%; border: 0px solid rgb(255, 255, 255);"><img src="/images/asset-8.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-7.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-6.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-5.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-4.jpg" style="width: 100%;object-fit;"><br></td>
        </tr> </tr>
        <tr>

   <td style="width: 20%; border: 0px solid rgb(255, 255, 255);"><br></td>
            <td style="width: 20%; border: 0px solid rgb(255, 255, 255);"><img src="/images/asset-3.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-2.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><img src="/images/asset-1.jpg" style="width: 100%;object-fit;"><br></td>
            <td style="width: 20%; border: 0px solid rgb(255, 255, 255);"><br></td>
        </tr> </tr>
    </tbody>

</table>

<p><br></p>

##### **\*\*หมายเหตุ** : ปัจจุบัน ร่างพระราชบัญญัติส่งเสริมวัฒนธรรมสร้างสรรค์ พ.ศ. … ยังอยู่ในกระบวนการจัดทำและพิจารณาทางกฎหมาย จึงทำให้ สำนักงานส่งเสริมวัฒนธรรมสร้างสรรค์ ยังไม่มีการจัดตั้งอย่างเป็นทางการ แต่ใช้โครงสร้างของคณะกรรมการยุทธศาสตร์ซอฟต์พาวเวอร์แห่งชาติ คณะกรรมการพัฒนาซอฟต์พาวเวอร์แห่งชาติ และคณะอนุกรรมการขับเคลื่อนอุตสาหกรรมด้านต่างๆ ในการขับเคลื่อนงานพัฒนาซอฟต์พาวเวอร์ในช่วงระยะเริ่มแรก\*\*

#### กดอ่าน [ร่างพระราชบัญญัติส่งเสริมวัฒนธรรมสร้างสรรค์ พ.ศ. ...](<>)[](<>)[](<>)

<p><br></p>

<img src="/images/thacca-org.png" style="width: 100%;object-fit;">
