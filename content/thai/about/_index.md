---
title: "About Us"
draft: false
# page title background image
# bg_image: "images/backgrounds/page-title.jpg"
# about image
image: "images/thacca-banner.jpg"
# meta description
description : "THACCA คือ หน่วยงานที่รวบรวมงบประมาณและภารกิจที่เคยใช้สนับสนุนอุตสาหกรรมซอฟต์พาวเวอร์ไว้ที่เดียวไม่ให้กระจัดกระจาย และมีการวางแผนงานร่วมกันทั้งหน่วยงานรัฐและเอกชนอย่างมียุทธศาสตร์ เพื่อให้การสนับสนุนอุตสาหกรรมซอฟต์พาวเวอร์ของประเทศไทยเป็นไปอย่างเต็มประสิทธิภาพ"
---

### เกี่ยวกับ THACCA

THACCA คือ หน่วยงานที่รวบรวมงบประมาณและภารกิจที่เคยใช้สนับสนุนอุตสาหกรรมซอฟต์พาวเวอร์ไว้ที่เดียวไม่ให้กระจัดกระจาย และมีการวางแผนงานร่วมกันทั้งหน่วยงานรัฐและเอกชนอย่างมียุทธศาสตร์ เพื่อให้การสนับสนุนอุตสาหกรรมซอฟต์พาวเวอร์ของประเทศไทยเป็นไปอย่างเต็มประสิทธิภาพ

### THACCA สนับสนุนอุตสาหกรรมซอฟต์พาวเวอร์อย่างไร?

1. **จัดทำแผนยุทธศาสตร์และแผนการทำงาน** สนับสนุนทุกอุตสาหกรรมซอฟต์พาวเวอร์ให้ไปในทิศทางเดียวกัน ต่อเนื่อง ชัดเจน ไม่ซ้ำซ้อน
2. **สนับสนุนด้านการเงิน** ตั้งกองทุนเพื่อการพัฒนาซอฟต์พาวเวอร์เพื่อส่งเสริมผู้ประกอบการ รวมถึงกำหนดสิทธิประโยชน์ทางภาษีเพื่อสนับสนุนทุกอุตสาหกรรม

3. **สนับสนุนองค์ความรู้** รวบรวมข้อมูลเชิงลึกด้านการตลาดทั้งในไทยและต่างประเทศ รวมถึงเผยแพร่และสนับสนุนทุนวิจัยและพัฒนาที่เกี่ยวข้องกับซอฟต์พาวเวอร์

4. **สร้างผู้ประกอบการหน้าใหม่และส่งเสริมศักยภาพในการแข่งขัน** คุ้มครองลิขสิทธิ์ ทรัพย์สินทางปัญญา รับรองมาตรฐานอาชีพ ให้คำปรึกษาทางธุรกิจแก่ผู้ประกอบการ และกำหนดมาตรการส่งเสริมการค้าอย่างเสรีและเป็นธรรม

5. **เป็นศูนย์อำนวยความสะดวกเบ็ดเสร็จ (One Stop Service)** ให้เอกชนสามารถติดต่อประสานงานหรือขออนุญาตจากหน่วยงานรัฐในการทำงานของอุตสาหกรรมซอฟต์พาวเวอร์แบบครบวงจรจบในที่เดียว

### THACCA สนับสนุนอุตสาหกรรมด้านใดบ้าง?

1. ด้านหนังสือ
2. ด้านเฟสติวัล (เทศกาล)
3. ด้านอาหาร
4. ด้านการท่องเที่ยว
5. ด้านดนตรี
6. ด้านเกม
7. ด้านกีฬา
8. ด้านศิลปะ
9. ด้านการออกแบบ
10. ด้านภาพยนตร์ ละครและซีรีส์
11. ด้านแฟชั่น
